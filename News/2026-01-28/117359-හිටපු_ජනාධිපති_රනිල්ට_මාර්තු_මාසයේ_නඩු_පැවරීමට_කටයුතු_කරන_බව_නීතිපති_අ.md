---
title: "හිටපු ජනාධිපති රනිල්ට මාර්තු මාසයේ නඩු පැවරීමට කටයුතු කරන බව නීතිපති අධිකරණයට දැනුම්දෙයි"
date: 2026-01-28 15:54:30
---

# හිටපු ජනාධිපති රනිල්ට මාර්තු මාසයේ නඩු පැවරීමට කටයුතු කරන බව නීතිපති අධිකරණයට දැනුම්දෙයි

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

හිටපු ජනාධිපති රනිල් වික්‍රමසිංහට අදාළ විමර්ශන කටයුතු මාසයක් තුළ අවසන් කර මාර්තු මස නඩු පැවරීමට කටයුතු කරන බව නීතිපතිවරයා අද කොළඹ කොටුව මහේස්ත්‍රාත් අධිකරණයට දැනුම්දී තිබෙනවා.

අදාල නඩුකරය අද කොළඹ කොටුව මහේස්ත්‍රාත් ඉසුරු නෙත්තිකුමාර ඉදිරියේ කැඳවනු ලැබු අවස්ථාවේදී නීතිපතිවරයා වෙනුවෙන් පෙනී සිටි අතිරේක සොලිසිටර් ජෙනරාල් දිලීප පිරිස් මෙම දැනුම් දීම සිදු කර ඇති බවයි  සඳහන් වෙන්නේ.

එසේම රනිල් වික්‍රමසිංහට අදාළ නඩුවේ සැකකරුවෙකු ලෙස අධිකරණයට ඉදිරිපත් වූ හිටපු ජනාධිපති ලේකම් සමන් ඒකනායක  පෙබරවාරි 11 වනදා දක්වා රක්ෂිත බන්ධනාගාර ගත කරන ලෙස කොළඹ කොටුව මහේස්ත්‍රාත් අධිකරණය නියම කර තිබෙනවා.

