---
title: "මත්ද්‍රව්‍ය සැපයුම් ජාලයේ නිරත ව සිටින ඇතැම් පිරිස් භාර වීමට කැමැත්ත පළ කර තිබෙනවා - සුනිල් වටගල"
date: 2026-01-28 09:45:58
---

# මත්ද්‍රව්‍ය සැපයුම් ජාලයේ නිරත ව සිටින ඇතැම් පිරිස් භාර වීමට කැමැත්ත පළ කර තිබෙනවා - සුනිල් වටගල

![Thumbnail](https://helakuru.sgp1.cdn.digitaloceanspaces.com/esana/images/lib/sunil-watagala-tt.jpg)

මත්ද්‍රව්‍ය සැපයුම් ජාලයේ නිරත ව සිටින ඇතැම් පිරිස් භාර වීමට කැමැත්ත පළ කර ඇති බව මහජන ආරක්ෂක හා පාර්ලිමේන්තු කටයුතු නියෝජ්‍ය අමාත්‍ය සුනිල් වටගල පවසනවා.

ආණ්ඩුව විසින් සිදු කරගෙන යනු ලබන මත්ද්‍රව්‍ය මුලිනුපුටා දැමීමේ ක්‍රියාවලිය නිසි අයුරින් සිදු කරගෙන යාමත් සමඟ අදාළ පිරිස් මෙලෙස භාර වීමට කැමැත්ත පළ කර ඇති බවයි නියෝජ්‍ය අමාත්‍යවරයා පෙන්වා දෙන්නේ.

විෂ මත්ද්‍රව්‍ය මුලිනුපුටා දැමීම සඳහා වන "රටම එකට" ජාතික මෙහෙයුම වැඩසටහනට සමගාමී ව රත්නපුර දිස්ත්‍රික් මෙහෙයුම් සභාව ස්ථාපිත කිරීමේ වැඩසටහනට එක් වෙමින් නියෝජ්‍ය අමාත්‍ය සුනිල් වටගල මේ බව සඳහන් කර තිබෙනවා.

