---
title: "පාසල් සංවර්ධන නිලධාරීන් පස් වන දිනටත් මාරාන්තික උපවාසයේ නිරත වෙයි"
date: 2026-01-30 13:20:00
---

# පාසල් සංවර්ධන නිලධාරීන් පස් වන දිනටත් මාරාන්තික උපවාසයේ නිරත වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/protest[1].jpg)

ලංකා පාසල් සංවර්ධන නිලධාරීන්ගේ සංගමය විසින් ජනාධිපති ලේකම් කාර්යාලය ඉදිරිපිට ආරම්භ කළ මාරාන්තික උපවාසයේ සිටි තවත් නිලධාරියෙක් අද (30) උදෑසන රෝහල්ගත කර තිබෙනවා.

වසර 7 ක සිට පාසල්වල ඉගැන්වීම් කටයුතු කරන තමන් කඩිනමින් ගුරු සේවයට අන්තර්ග්‍රහණය කර ගන්නා ලෙස ඉල්ලමින් ලංකා පාසල් සංවර්ධන නිලධාරීන්ගේ සංගමය ජනවාරි 26 වැනිදා සිට ජනාධිපති කාර්යාලය ඉදිරිපිට සත්‍යග්‍රහයක් ආරම්භ කර තිබුණු අතර, ඊට බලධාරීන්ගෙන් නිසි ප්‍රතිචාරයක් නොලැබීම හේතුවෙන් ඔවුන් එදින පස්වරුවේ සිට එය මාරාන්තික උපවාසයක් දක්වා තීව්‍ර කරනු ලැබුවා.

ඒ අනුව, එම මාරාන්තික උපවාසය අද ක්‍රියාත්මක වන්නේ 05 වන දිනට වන අතර මීට පෙර උපවාසයේ නිරතව සිටි සිව්දෙනකු අතරින් කාන්තාවක් සහ තවත් අයෙක් සෞඛ්‍ය තත්ත්වය අයහපත් වීම නිසා රෝහල්ගත කර තිබුණා.

