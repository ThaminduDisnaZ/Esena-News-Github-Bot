---
title: "රජයට දුන් පැය 48 අදින් අවසන්, ඉදිරි පියවර අද සාකච්ඡා කර දැනුම් දෙනවා - GMOA"
date: 2026-01-30 11:50:00
---

# රජයට දුන් පැය 48 අදින් අවසන්, ඉදිරි පියවර අද සාකච්ඡා කර දැනුම් දෙනවා - GMOA

![Thumbnail](https://helakuru.sgp1.cdn.digitaloceanspaces.com/esana/images/lib/gmoa.jpg)

රජයේ වෛද්‍ය නිලධාරීන්ගේ සංගමය විසින් සිය ගැටලු විසඳීම සඳහා රජයට ලබාදී ඇති පැය 48 ක කාලය අදින් (30) අවසන් වන බව එම සංගමය පවසනවා.

අදාළ කාලය තුළ රජය කිසිදු සාධනීය පිළිතුරක් ලබා නොදීම තුළ, ගත යුතු ඉදිරි ක්‍රියාමාර්ග සම්බන්ධයෙන් අද දින විධායක සභාව විසින් සාකච්ඡා කර තීරණයකට එළැඹෙන බවයි එම සංගමයේ මාධ්‍ය ප්‍රකාශක වෛද්‍ය චමිල් විජේසිංහ සඳහන් කළේ.

කාලරාමුවක් තුළ විසඳුම් නිර්මාණය කර ගැනීම සඳහා සාකච්ඡා ආරම්භ කිරීමට සිය සංගමය සූදානම් බවත්, නමුත් ආණ්ඩුව නම්‍යශීලී වීමට සූදානම් නොමැති බවයි වෛද්‍ය චමිල් විජේසිංහ වැඩිදුරටත් ප්‍රකාශ කර සිටියේ.

