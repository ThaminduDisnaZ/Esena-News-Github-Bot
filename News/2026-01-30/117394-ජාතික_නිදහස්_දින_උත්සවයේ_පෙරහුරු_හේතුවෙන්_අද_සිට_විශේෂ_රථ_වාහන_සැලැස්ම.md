---
title: "ජාතික නිදහස් දින උත්සවයේ පෙරහුරු හේතුවෙන් අද සිට විශේෂ රථ වාහන සැලැස්මක්"
date: 2026-01-30 11:20:00
---

# ජාතික නිදහස් දින උත්සවයේ පෙරහුරු හේතුවෙන් අද සිට විශේෂ රථ වාහන සැලැස්මක්

![Thumbnail](https://helakuru.sgp1.cdn.digitaloceanspaces.com/esana/images/lib/traffic[1].jpg)

78 වන ජාතික නිදහස් දින උත්සවය හා එහි පෙරහුරු පැවැත්වෙන දිනයන් හි ක්‍රියාත්මක වන විශේෂ රථ වාහන සැලැස්ම පිළිබඳව පොලිසියෙන් දැනුම් දීමක් සිදු කර තිබෙනවා.

නිදහස් දින උත්සවය පෙබරවාරි 04 වැනිදා කොළඹ නිදහස් චතුරශ්‍ර පරිශ්‍රයේදී උත්කර්ෂවත් අයුරින් පැවැත්වීමට කටයුතු යොදා ඇති අතර, එම උත්සවයට සමගාමීව පැවැත්වෙන පූර්ව පෙරහුරු වැඩසටහන් අද (30) සිට පෙබරවාරි 02 වැනිදා දක්වා පැවැත්වීමට නියමිතයි.

ඒ අනුව අද (30), හෙට (31) සහ පෙබරවාරි 02 වන දින පෙරහුරු පුහුණුවීම් පැවැත්වෙන අතර එම දිනවල උදෑසන 7.45 සිට දහවල් 1.30 දක්වා නිදහස් චතුරස්‍රය අවට මාර්ගයන්හි රථවාහන ගමනාගමනය සීමාකිරීම් පනවනු ඇත.

එමෙන්ම පෙබරවාරි 01 වන දින පෙ.ව. 5.00 සිට දහවල් 1.30 දක්වා ද, පෙබරවාරි 04 වන දින පෙ.ව. 5.00 සිට නිදහස් දින උත්සවය අවසන් වන තෙක් ද අවස්ථානුකූලව රථවාහන ගමනාගමනය සීමා කෙරෙන බව පොලීසිය සඳහන් කරන්නේ.

එම කාලය තුළ විකල්ප මාර්ග භාවිත කරන ලෙසට පොලිසිය රියදුරන්ගෙන් ඉල්ලා සිටිනවා.

අදාළ රථ වාහන සැලැස්ම පහතින්.

 

![Image](https://helakuru.sgp1.cdn.digitaloceanspaces.com/esana/images/697bf621602c0pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/697bf6216bcd6pdf_page_1.jpeg)

