---
title: "දිට්වා හේතුවෙන් ආපදාවට පත්වූ වවුනියාවේ කුඩා කර්මාන්තකරුවන් සහ ව්‍යවසායකයන් සඳහා වන්දි ප්‍රදානය සිදු කෙරේ"
date: 2026-01-30 16:15:00
---

# දිට්වා හේතුවෙන් ආපදාවට පත්වූ වවුනියාවේ කුඩා කර්මාන්තකරුවන් සහ ව්‍යවසායකයන් සඳහා වන්දි ප්‍රදානය සිදු කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/copo-k.jpg)

'දිට්වා' සුළි කුණාටුව හේතුවෙන් වවුනියාව දිස්ත්‍රික්කයේ ජල ගැලීම්වලට ලක්ව හානියට පත් වූ කුඩා කර්මාන්තකරුවන් සහ ව්‍යවසායකයන් සඳහා වන්දි ප්‍රදානය කිරීමේ වැඩසටහනක් පසුගිය 28 වැනිදා පවත්වා තිබෙනවා.

මෙම වැඩසටහන යටතේ කුඩා කර්මාන්තකරුවන් සහ ව්‍යවසායකයන් 63 දෙනකුට රුපියල් ලක්ෂ දෙක බැගින් වන්දි මුදල් ලබා දීමට කටයුතු කර ඇති අතර, ඒ සඳහා වැය වූ සමස්ත මුදල රුපියල් මිලියන 12.6 ක් බවයි වෙළෙඳ, වාණිජ, ආහාර සුරක්ෂිතතා සහ සමුපකාර සංවර්ධන අමාත්‍යාංශය සඳහන් කළේ.

වන්දි ප්‍රදාන වැඩසටහන සමුපකාර සංවර්ධන නියෝජ්‍ය අමාත්‍ය උපාලි සමරසිංහ සහ වවුනියාව දිස්ත්‍රික් ලේකම් පී.ඒ. සරත්චන්ද්‍රගේ ප්‍රධානත්වයෙන් පවත්වා ඇති බවයි වැඩිදුරටත් සඳහන් වන්නේ.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/697c8313b7f29pdf_page_0.jpeg)

