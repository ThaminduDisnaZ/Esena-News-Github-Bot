---
title: "IMF කළමනාකාර අධ්‍යක්ෂවරිය පෙබරවාරි මාසයේදී ශ්‍රී ලංකාවට"
date: 2026-01-30 14:15:00
---

# IMF කළමනාකාර අධ්‍යක්ෂවරිය පෙබරවාරි මාසයේදී ශ්‍රී ලංකාවට

![Thumbnail](https://helakuru.sgp1.cdn.digitaloceanspaces.com/esana/images/lib/kristalina-georgieva[1].jpg)

ජාත්‍යන්තර මූල්‍ය අරමුදලේ (IMF) කළමනාකාර අධ්‍යක්ෂිකා ක්‍රිස්ටලිනා ජෝර්ජිවා පෙබරවාරි මාසයේදී ශ්‍රී ලංකාවට පැමිණීමට නියමිතව තිබෙනවා.

'දිට්වා' සුළි කුණාටුවෙන් සිදු වූ හානිය තක්සේරු කිරීම සඳහා මෙරටට පැමිණි IMF නියෝජිතයන් සහ ජනාධිපති අනුර කුමාර දිසානායක සමඟ පසුගියදා පැවති හමුවේදී එහි ආසියා පැසිෆික් කලාපයේ අධ්‍යක්ෂ ක්‍රිෂ්ණා ශ්‍රී නිවාසන් මේ බව සඳහන් කර තිබෙනවා.

මෙරටට ලබා දී ඇති විස්තීර්ණ ණය පහසුකම් වැඩසටහනේ සාර්ථකත්වය සොයා බැලීමට සහ IMF අඛණ්ඩ සහයෝගය තවදුරටත් ශ්‍රී ලංකාවට ලබාදීම සහතික කිරීම සඳහා ඇය දිවයිනට පැමිණෙන බවයි වැඩිදුරටත් සඳහන් වන්නේ.

