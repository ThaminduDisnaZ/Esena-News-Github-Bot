---
title: "ලෝක විවාහක රූ රැජින තරගයේ කිරුළ තායිලන්තයට, තෙවන ස්ථානය ශ්‍රී ලංකාවට"
date: 2026-01-30 13:55:00
---

# ලෝක විවාහක රූ රැජින තරගයේ කිරුළ තායිලන්තයට, තෙවන ස්ථානය ශ්‍රී ලංකාවට

![Thumbnail](https://helakuru.sgp1.cdn.digitaloceanspaces.com/esana/images/lib/Sabina-Yousaf.jpg)

අමෙරිකාවේ පැවති 41 වන ලෝක විවාහක රූ රැජින තරගයේ කිරුළ හිමි කර ගැනීමට තායිලන්ත තරගකාරිය සමත් වී තිබෙනවා.

ඒ අනුව, එම තරගයේ අවසන් තිදෙනා අතරට පැමිණි, ශ්‍රී ලංකාව නියෝජනය කරමින් සහභාගී වූ සබීනා යූසෆ් එහි තෙවන ස්ථානය දිනා ගැනීමට සමත් වී ඇති බවයි සඳහන් වන්නේ.

සත්කාරක අමෙරිකාවේ තරගකාරියට මෙහි දෙවන ස්ථානය හිමි වූ අතර මෙම තරගය සඳහා ලෝකයේ රටවල් 60 ක් නියෝජනය කරමින් තරගකාරියන් සහභාගී වී තිබුණා.

