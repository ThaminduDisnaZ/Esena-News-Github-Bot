---
title: "ආණ්ඩුවට ටෙන්ඩර් අපලයක් තියෙනවා - මදුර විතානගේ"
date: 2026-01-30 20:30:00
---

# ආණ්ඩුවට ටෙන්ඩර් අපලයක් තියෙනවා - මදුර විතානගේ

![Thumbnail](https://helakuru.sgp1.cdn.digitaloceanspaces.com/esana/images/lib/madura-vithanage-archived.jpg)

වත්මන් ආණ්ඩුවට ප්‍රසම්පාදනය සම්බන්ධයෙන් අපලයක් පවතින බව හිටපු පාර්ලිමේන්තු මන්ත්‍රී මදුර විතානගේ පවසනවා.

ඩබල් කැබ් ටෙන්ඩර් අපලය, මල්ටි ප්ලග් සම්බන්ධ ටෙන්ඩර් අපලය, හාල් ටෙන්ඩර් අපලය, ලුණු ටෙන්ඩර් අපලය හා අලුතින්ම සිදුව ඇත්තේ ගල් අඟුරු ටෙන්ඩර් අපලය බවයි හිටපු මන්ත්‍රීවරයා සඳහන් කළේ.

පෙර වැරදි සිදු නොකරන බවත් දූෂණ, වංචා, අක්‍රමිකතා සිදු නොකර විනිවිදභාවයෙන් කටයුතු කරන බවට පවසා වත්මන් ආණ්ඩුව බලයට පැමිණි බව මාධ්‍ය හමුවකට එක් වෙමින් හිටපු මන්ත්‍රීවරයා සඳහන් කළා.

නමුත් අවසානයේ සිදුව ඇත්තේ අධ්‍යාපන ප්‍රතිසංස්කරණවලින් පවා නිසි සැලැස්මක් නොමැතිව අවුල් ජාලාවක් බවට පත්වීම බවයි හිටපු පාර්ලිමේන්තු මන්ත්‍රී මදුර විතානගේ වැඩිදුරටත් ප්‍රකාශ කර සිටියේ.

