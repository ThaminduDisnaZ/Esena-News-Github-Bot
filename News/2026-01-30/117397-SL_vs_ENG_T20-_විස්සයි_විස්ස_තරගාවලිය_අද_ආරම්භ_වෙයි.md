---
title: "SL vs ENG T20: විස්සයි විස්ස තරගාවලිය අද ආරම්භ වෙයි"
date: 2026-01-30 07:50:00
---

# SL vs ENG T20: විස්සයි විස්ස තරගාවලිය අද ආරම්භ වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/Eng-Vs-Sri-Lanka.jpg)

සංචාරක එංගලන්ත කණ්ඩායම හා ශ්‍රී ලංකා කණ්ඩායම අතර පැවැත්වෙන තරග 3 කින් සමන්විත විස්සයි විස්ස තරගාවලිය අද (30) ආරම්භ වනවා.

එහි පළමු තරගය අද රාත්‍රී 7.00 ට මහනුවර පල්ලෙකැලේ ක්‍රීඩාංගනයේදී පැවැත්වීමට නියමිතයි.

තරගාවලිය සඳහා වන ශ්‍රී ලංකා සංචිතය වෙනස්කම් රැසක් සමඟ පසුගියදා නම් කළ අතර දසුන් ශානකගේ නායකත්වයෙන් යුත් එම සංචිතයට ක්‍රීඩකයන් 16 දෙනකු ඇතුළත් කර තිබෙනවා.

පවන් රත්නායක විස්සයි විස්ස සංචිතයට කැඳවා ඇති අතර, නුවන් තුෂාර, කමිඳු මෙන්ඩිස් හා දුෂාන් හේමන්ත සංචිතයෙන් ඉවත් කිරීමට පියවර ගෙන තිබෙනවා.

