---
title: "ත්‍රිකුණාමලය සිදුවීම සම්බන්ධයෙන් කස්සප හිමියන් රිමාන්ඩ් කිරීමට එරෙහිව ගොනු කළ පෙත්සමේ නියෝගය 03 වැනිදා ප්‍රකාශ කරන බව දැනුම් දෙයි"
date: 2026-01-30 11:35:00
---

# ත්‍රිකුණාමලය සිදුවීම සම්බන්ධයෙන් කස්සප හිමියන් රිමාන්ඩ් කිරීමට එරෙහිව ගොනු කළ පෙත්සමේ නියෝගය 03 වැනිදා ප්‍රකාශ කරන බව දැනුම් දෙයි

![Thumbnail](https://helakuru.sgp1.cdn.digitaloceanspaces.com/esana/images/lib/court-2.jpg)

ත්‍රිකුණාමලයේ බුදු පිළිම සිද්ධිය සම්බන්ධයෙන් පූජ්‍ය බලංගොඩ කස්සප හිමියන් සහ ත්‍රිකුණාමලයේ කල්‍යාණවංශ තිස්ස හිමියන් රිමාන්ඩ් භාරයට පත් කරමින් නිකුත් කර තිබෙන නියෝගය බල රහිත කිරීමේ නියෝගයක් නිකුත් කරන ලෙස ඉල්ලා ඉදිරිපත් කර ඇති රිට් පෙත්සමේ නියෝගය ප්‍රකාශ කිරීම අභියාචනාධිකරණය විසින් ලබන 03 වැනිදා දක්වා කල් තබා තිබෙනවා.

මෙම නියෝගය අද දින අභියාචනාධිකරණයේ සභාපති විනිසුරු රොහාන්ත අබේසූරිය සහ ප්‍රියන්ත ප්‍රනාන්දු යන විනිසුරුවරුන්ගෙන් සමන්විත අභියාචනාධිකරණ විනිසුරු මඩුල්ල විසින් ප්‍රකාශයට පත් කිරීමට නියමිතව තිබුණා.

එහෙත්, මෙම නඩු නියෝගය සූදානම් නොමැති බව අභියාචනාධිකරණයේ සභාපති විනිසුරුවරයා නිවේදනය කර තිබෙනවා.

ඊට පෙර මෙම නියෝගය සකස් කර ගැනීමට හැකි වුවහොත්, එය ලබන සඳුදා ප්‍රකාශයට පත් කරන බව විනිසුරුවරයා ප්‍රකාශ කළ අතර, එසේ වුවහොත් ඒ පිළිබඳව පාර්ශ්වකරුවන්ට දැනුම් දෙන බවයි වැඩිදුරටත් ප්‍රකාශ කර ඇත්තේ‍‍.

