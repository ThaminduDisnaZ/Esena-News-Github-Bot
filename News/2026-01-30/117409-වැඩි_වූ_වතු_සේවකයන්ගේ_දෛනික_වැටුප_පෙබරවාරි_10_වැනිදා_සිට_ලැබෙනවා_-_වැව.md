---
title: "වැඩි වූ වතු සේවකයන්ගේ දෛනික වැටුප පෙබරවාරි 10 වැනිදා සිට ලැබෙනවා - වැවිලි අමාත්‍යාංශ ලේකම්"
date: 2026-01-30 13:00:00
---

# වැඩි වූ වතු සේවකයන්ගේ දෛනික වැටුප පෙබරවාරි 10 වැනිදා සිට ලැබෙනවා - වැවිලි අමාත්‍යාංශ ලේකම්

![Thumbnail](https://helakuru.sgp1.cdn.digitaloceanspaces.com/esana/images/lib/prabhath-chandrakirthi.jpg)

වතු සේවකයන්ගේ දෛනික වැටුප රු. 1,750 ක් දක්වා වැඩි කිරීමට අදාළ ගිවිසුමට ප්‍රාදේශීය වැවිලි සමාගම් සහ රජය අද (30) පෙරවරුවේදී වැවිලි සහ ප්‍රජා යටිතල පහසුකම් අමාත්‍යාංශයේදී අත්සන් තබා තිබෙනවා.

2026 අයවැය යෝජනාව අනුව දැනට රුපියල් 1,350 ක් ලෙස ගෙවෙන වතු කම්කරුවන්ගේ දෛනික වැටුප රුපියල් 400 කින් ඉහළ නැංවීමට තීරණය කළ අතර, මෙම වැඩිවීමෙන් රුපියල් 200 ක් වැවිලි සමාගම් මඟින් සහ ඉතිරි රුපියල් 200 රජය මඟින් ලබාදෙන බවට එකඟතාවට පැමිණ ඇති බවයි සඳහන් වන්නේ.

ඒ අනුව, පෙබරවාරි මස 10 වැනිදා සිට මෙම වැටුප වතු කම්කරුවන්ට ලැබෙන බවයි වැවිලි සහ ප්‍රජා යටිතල පහසුකම් අමාත්‍යාංශ ලේකම් ප්‍රභාත් චන්ද්‍රකීර්ති වැඩිදුරටත් ප්‍රකාශ කර සිටියේ.

අදාළ අවස්ථාවේ වීඩියෝව ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

