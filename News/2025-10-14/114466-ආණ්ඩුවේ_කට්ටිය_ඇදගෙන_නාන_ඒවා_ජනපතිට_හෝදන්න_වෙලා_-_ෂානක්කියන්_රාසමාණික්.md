---
title: "ආණ්ඩුවේ කට්ටිය ඇදගෙන නාන ඒවා ජනපතිට හෝදන්න වෙලා - ෂානක්කියන් රාසමාණික්කම්"
date: 2025-10-14 12:00:00
---

# ආණ්ඩුවේ කට්ටිය ඇදගෙන නාන ඒවා ජනපතිට හෝදන්න වෙලා - ෂානක්කියන් රාසමාණික්කම්

![Thumbnail](https://helakuru.sgp1.cdn.digitaloceanspaces.com/esana/images/lib/shanakyam-derana.jpg)

වත්මන් ආණ්ඩුව බලයට පැමිණීමට පෙර ප්‍රකාශ කළ කාරණාවලට වඩා හාත්පසින්ම වෙනස් වූ කාරණා දැන් රජයට කිරීමට සිදුව ඇති බව පාර්ලිමේන්තු මන්ත්‍රී ෂානක්කියන් රාසමාණික්කම් පවසනවා.

ජනාධිපති අනුර කුමාර දිසානායකට වත්මන් ආණ්ඩුවේ අනෙක් පිරිස් විසින් ‘ඇදගෙන නා ගන්නා’ කාරණා සේදීමට සිදුව ඇති බවයි දෙරණ 360 වැඩසටහනට ඊයේ (13) එක්වෙමින් මන්ත්‍රීවරයා සඳහන් කළේ.

පළාත් පාලන මැතිවරණයේදී ජනාධිපතිවරයා වේදිකාවට නැගීමට කටයුතු නොකළේ නම්, ආණ්ඩුවට මේ තරමින් හෝ පළාත් පාලන මැතිවරණය ජය ගැනීමට නොහැකි වනු ඇති බවයි පාර්ලිමේන්තු මන්ත්‍රී ෂානක්කියන් රාසමාණික්කම් වැඩිදුරටත් ප්‍රකාශ කර සිටියේ.

