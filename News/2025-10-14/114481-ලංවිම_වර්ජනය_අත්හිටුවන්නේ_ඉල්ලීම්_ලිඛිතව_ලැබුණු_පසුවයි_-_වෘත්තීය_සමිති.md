---
title: "ලංවිම වර්ජනය අත්හිටුවන්නේ ඉල්ලීම් ලිඛිතව ලැබුණු පසුවයි - වෘත්තීය සමිති"
date: 2025-10-14 15:00:00
---

# ලංවිම වර්ජනය අත්හිටුවන්නේ ඉල්ලීම් ලිඛිතව ලැබුණු පසුවයි - වෘත්තීය සමිති

![Thumbnail](https://helakuru.sgp1.cdn.digitaloceanspaces.com/esana/images/lib/electrycity-new-thumb.jpg)

තම ඉල්ලීම් සඳහා වන එකඟතා ලිඛිතව ලැබීමෙන් පසු අකුරට වැඩ කිරීමේ වෘත්තිය ක්‍රියාමාර්ගය අත්හිටුවන බව විදුලි වෘත්තිය සමිති පවසනවා.

ඒ අනුව අමාත්‍යවරයා සමඟ ඊයේ (13) පැවති සාකච්ඡාවේදී සිය ඉල්ලීම් සම්බන්ධයෙන් වෙන වෙනම සාකච්ඡා කළ බවයි මාධ්‍ය හමුවකට එක්වෙමින් ලංකා විදුලි නිදහස් සේවක සංගමයේ ප්‍රධාන ලේකම් ප්‍රභාත් ප්‍රියන්ත සඳහන් කළේ.

අදාළ එකඟතා ලිඛිතව ලබාදිය යුතු බවද, එය අද දිනය තුළ ලැබෙනු ඇති බවට අපේක්ෂා කරන බවද ඔහු ප්‍රකාශ කළා.

එම ලිඛිත එකඟතාව ලැබුණු පසු සිය වෘත්තීය ක්‍රියා මාර්ගය අත්හිටුවීමට කටයුතු කරන බවයි ලංකා විදුලි නිදහස් සේවක සංගමයේ ප්‍රධාන ලේකම් ප්‍රභාත් ප්‍රියන්ත වැඩිදුරටත් ප්‍රකාශ කර සිටියේ.

