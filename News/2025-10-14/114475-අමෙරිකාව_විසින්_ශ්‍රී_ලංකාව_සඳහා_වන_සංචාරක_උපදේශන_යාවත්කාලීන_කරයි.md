---
title: "අමෙරිකාව විසින් ශ්‍රී ලංකාව සඳහා වන සංචාරක උපදේශන යාවත්කාලීන කරයි"
date: 2025-10-14 14:30:00
---

# අමෙරිකාව විසින් ශ්‍රී ලංකාව සඳහා වන සංචාරක උපදේශන යාවත්කාලීන කරයි

![Thumbnail](https://helakuru.sgp1.cdn.digitaloceanspaces.com/esana/images/lib/usa-flag.jpg)

අමෙරිකා එක්සත් ජනපදය විසින් ශ්‍රී ලංකාව සඳහා වන සංචාරක උපදේශනය යාවත්කාලීන කර තිබෙනවා.

ඒ අනුව, අමෙරිකානු රාජ්‍ය දෙපාර්තමේන්තුව විසින් දෙවන අදියර යටතේ මෙම සංචාරක උපදේශනය යාවත්කාලීන කර ඇති අතර, එහිදී අවදානම් දර්ශක කිහිපයක් එකතු කිරීමට ද පියවර ගෙන ඇති බවයි සඳහන් වෙන්නේ.

ශ්‍රී ලංකාවේ ඇතිවන නොසන්සුන්තාවයන්, ත්‍රස්තවාදය සහ බිම් බෝම්බ යනාදී කරුණු සම්බන්ධයෙන් වැඩි අවධානයක් යොමුකළ යුතු බව අමෙරිකාව සිය සංචාරක උපදේශනය මගින් වැඩිදුරටත් දක්වා තිබෙනවා.

