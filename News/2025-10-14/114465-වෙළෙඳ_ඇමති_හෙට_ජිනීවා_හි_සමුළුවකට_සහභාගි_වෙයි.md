---
title: "වෙළෙඳ ඇමති හෙට ජිනීවා හි සමුළුවකට සහභාගි වෙයි"
date: 2025-10-14 10:05:00
---

# වෙළෙඳ ඇමති හෙට ජිනීවා හි සමුළුවකට සහභාගි වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/wasantha-samarasinhe-media-nn.jpg)

ලෝක වෙළෙඳ සංවිධානයේ ශ්‍රී ලංකාවේ වෙළෙඳ ප්‍රතිපත්ති සමාලෝචනය සහ එක්සත් ජාතීන්ගේ වෙළෙඳ හා සංවර්ධනය පිළිබඳ 16 වන සැසිවාරය සඳහා වෙළෙඳ, වාණිජ, ආහාර සුරක්ෂිතතා සහ සමුපකාර සංවර්ධන අමාත්‍ය වසන්ත සමරසිංහ සහභාගිවීමට නියමිතව තිබෙනවා.

එම සැසිවාරය හෙට සිට 20 වැනිදා දක්වා ස්විට්සර්ලන්තයේ ජිනීවා නුවරදී පැවැත්වෙන බවයි සඳහන් වෙන්නේ.

නව රජය බලයට පත්වීමෙන් පසු පැවැත්වෙන පළමු වෙළෙඳ ප්‍රතිපත්ති සමාලෝචනය මෙය වන අතර, ලෝක වෙළෙඳ සංවිධානය යටතේ ඇති සාමාජික රටවල වෙළෙඳ ප්‍රතිපත්ති රාමු පිළිබඳව සාකච්ඡා කිරීම හා ඒවායේ විනිවිදභාවය තහවුරු කිරීම මෙහිදී සිදු කෙරෙනවා.

ශ්‍රී ලංකාවේ වෙළෙඳ හා ප්‍රතිපත්ති ප්‍රගතිය පිළිබඳව WTO සාමාජිකයින් සමඟ සාකච්ඡා කරනු ලබන මෙම සමාලෝචන සැසිවල මුලසුන වෙළෙඳ අමාත්‍යවරයා විසින් දරනු ලබන බවයි සඳහන් වන්නේ. 

