---
title: "මොරගහකන්ද ජලාශය ආශ්‍රිතව මේ දක්වා සොයාගත් උණ්ඩ සංඛ්‍යාව 2,110 ක් දක්වා ඉහළට"
date: 2025-10-14 13:35:00
---

# මොරගහකන්ද ජලාශය ආශ්‍රිතව මේ දක්වා සොයාගත් උණ්ඩ සංඛ්‍යාව 2,110 ක් දක්වා ඉහළට

![Thumbnail](https://helakuru.sgp1.cdn.digitaloceanspaces.com/esana/images/lib/t56-boullot-8.jpg)

මොරගහකන්ද ජලාශයේ නැරඹුම් මධ්‍යස්ථානය ආශ්‍රිතව සිදුකල මෙහෙයුම්වලින් දැනට සොයා ගෙන ඇති සමස්ත උණ්ඩ සංඛ්‍යාව 2110 ක් බව පොලීසිය පවසනවා.

ඊයේ දිනයේ සිදුකළ සෝදිසි මෙහෙයුම්වලින් T-56 උණ්ඩ 860 ක්, ගුවන්යානා නාශක උණ්ඩ 04 ක් සහ බර අවි සඳහා භාවිතා කරණ උණ්ඩ 93 ක් සොයාගෙන තිබුණා.

මිට පෙර සිදුකළ මෙහෙයුම්වලින් සොයාගත් උණ්ඩ ප්‍රමාණය 1163 ක් ලෙසයි සටහන් වී තිබුණේ.

මොරගහකන්ද ජලාශයේ නැරඹුම් මධ්‍යස්ථානය ආශ්‍රිතව තවදුරටත් සෝදිසි මෙහෙයුම් ක්‍රියාත්මක බවයි වැඩිදුරටත් සඳහන් වන්නේ.

