---
title: "දෙව්නිමෝරි සර්වඥ ධාතූන් වහන්සේ වන්දනාව අවසන් වෙයි"
date: 2026-02-11 08:35:00
---

# දෙව්නිමෝරි සර්වඥ ධාතූන් වහන්සේ වන්දනාව අවසන් වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/gangarama-dathu-nk.jpg)

ඉන්දියාවේ ඓතිහාසික දෙව්නිමෝරි පුදබිමෙන් වැඩම කෙරුණු සර්වඥ ධාතූන් වහන්සේ වන්දනාව අද (11) පෙරවරු 6.00 ට අවසන් කෙරුණා.

ඒ අනුව, එම සර්වඥ ධාතූන් වහන්සේ අද පෙරවරුවේම යළි ඉන්දියාව බලා වැඩම කරවීමට ද නියමිත බවයි සඳහන් වන්නේ.

ඉන්දීය අග්‍රාමාත්‍ය නරේන්ද්‍ර මෝදිගේ උපන් ගම් ප්‍රදේශය වන ගුජරාට් ප්‍රදේශයේ ඓතිහාසික දෙව්නිමෝරි භූමියේදී 60 දශකයේදී සිදු කරන ලද කැණීම්වලින් සොයා ගන්නා ලද බුදුරජාණන් වහන්සේගේ මෙම ශාරීරික ධාතූන් වහන්සේ හෙවත් සර්වඥ ධාතූන් වහන්සේ වන්දනා කිරීමේ අවස්ථාව හුණුපිටිය ගංගාරාම විහාරස්ථානයේදී පසුගිය 05 වැනිදා සිට ලබාදී තිබුණා.

දිවයිනේ නන්දෙසින් පැමිණි සැදැහැවතුන් විශාල පිරිසක් පසුගිය දින කිහිපයේදීම සර්වඥ ධාතූන් වහන්සේ වැඳ පුදා ගැනීමට පැමිණ සිටියා.

