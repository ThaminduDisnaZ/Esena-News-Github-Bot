---
title: "ICC T20 World Cup : සුපිරි පන්දු වාර අවස්ථා දෙකකින් අනතුරුව දකුණු අප්‍රිකාවට තියුණු ජයක්"
date: 2026-02-11 15:22:15
---

# ICC T20 World Cup : සුපිරි පන්දු වාර අවස්ථා දෙකකින් අනතුරුව දකුණු අප්‍රිකාවට තියුණු ජයක්

![Thumbnail](https://helakuru.sgp1.cdn.digitaloceanspaces.com/esana/images/lib/t20-wc-2026.jpg)

2026 විස්සයි විස්ස ලෝක කුසලාන ක්‍රිකට් තරගාවලියේ අතිශය තියුණු තරගයක් ඇෆ්ගනිස්ථාන කණ්ඩායම හා දකුණු අප්‍රිකා කණ්ඩායම අතර අද (11) පැවැත්වුණා.

ඒ අනුව, තරගයේ කාසියේ වාසිය දිනාගත් ඇෆ්ගනිස්ථාන කණ්ඩායම පළමුවෙන් පන්දුවට පහරදීමට දකුණු අප්‍රිකා කණ්ඩායමට ආරාධනා කළ අතර, ඔවුන් සිය පන්දුවාර 20 තුළ කඩුලු 6 ක් දැවී ලකුණු 187 ක් ලබා ගැනීමට සමත් වුණා.

තරගයේ පිළිතුරු ඉනිම ක්‍රීඩා කළ ඇෆ්ගනිස්ථාන කණ්ඩායම පන්දුවාර 19 යි පන්දු 4 ක් අවසානයේ සියළු දෙනා දැවී ලකුණු 187 ක් ලබා ගනිමින් තරගයේ ලකුණු සම කිරීමට සමත් වුණා.

එහිදී තරගයේ ජයග්‍රහණය තීරණය කිරීමට සුපිරි පන්දු වාරයක් ක්‍රියාත්මක කළ අතර, සුපිරි පන්දු වාරයේ පළමුව පන්දුවට පහරදුන් ඇෆ්ගනිස්ථානය ලකුණු 17 ක් ලබාගත් අතර, එම ලකුණු සංඛ්‍යාව සම කිරීමට දකුණු අප්‍රිකා කණ්ඩායම සමත්වීමත් සමඟ තවත් සුපිරි පන්දු වාරයක් ක්‍රියාත්මක කිරීමට සිදුවුණා.

අනතුරුව යළිත් ක්‍රියාත්මක කළ දෙවැනි සුපිරි පන්දු වාර අවස්ථාවේ පළමුව පන්දුවට පහරදුන් දකුණු අප්‍රිකා කණ්ඩායම ලකුණු 23 ක් ලබාගත් අතර, පිළිතුරු ඉනිම ක්‍රීඩා කළ ඇෆ්ගනිස්ථාන කණ්ඩායම ලබාගැනීමට හැකිවුණේ ලකුණු 19 ක් පමණයි.

