---
title: "සියළු රාජ්‍ය ආයතන ජාතික සයිබර් ආරක්ෂණ මෙහෙයුම් මධ්‍යස්ථානය හා සම්බන්ධ කිරීමේ ජාතික මෙහෙයුම ඇරඹේ"
date: 2026-02-11 12:00:00
---

# සියළු රාජ්‍ය ආයතන ජාතික සයිබර් ආරක්ෂණ මෙහෙයුම් මධ්‍යස්ථානය හා සම්බන්ධ කිරීමේ ජාතික මෙහෙයුම ඇරඹේ

![Thumbnail](https://helakuru.sgp1.cdn.digitaloceanspaces.com/esana/images/lib/digital-lko.jpg)

තීරණාත්මක රාජ්‍ය ආයතන සියල්ල ජාතික සයිබර් ආරක්ෂණ මෙහෙයුම් මධ්‍යස්ථානය (NCSOC) වෙත සම්බන්ධ කිරීමේ කැබිනට් තීරණය ක්‍රියාත්මක කිරීම පිළිබඳ විශේෂ සාකච්ඡාවක් ඊයේ (10) පවත්වා තිබෙනවා.

ඒ අනුව, මෙම වැඩසටහනේදී සයිබර් ආරක්ෂණ මෙහෙයුම් මධ්‍යස්ථානය සමඟ රජයේ තීරණාත්මක තොරතුරු යටිතල පහසුකම් ක්‍රියාත්මක වන සියලු ආයතන සම්බන්ධ කිරීම කෙරෙහි අවධානය යොමු කළ බවයි ඩිජිටල් ආර්ථික කටයුතු අමාත්‍යාංශය සඳහන් කළේ.

කැබිනට් තීරණ ඔස්සේ මේ සඳහා අදාළ ප්‍රතිපත්තිමය තීරණ දැනටමත් ලබා ගෙන ඇති අතර, මෙම වසර අවසානය වන විට සෙසු රාජ්‍ය ආයතන ද සයිබර් ආරක්ෂණ මධ්‍යස්ථානය සමඟ සම්බන්ධ කිරීම මෙහි දෙවන අදියර වශයෙන් ක්‍රියාත්මක කිරීමට නියමිත බවත්, එහිදී තීරණාත්මක රාජ්‍ය ආයතන සඳහා මූලිකත්වය හිමි වන අතර, එම ආයතන ජාතික විගණන කාර්යාලය ඔස්සේ විගණනයට ලක් කිරීමට ද සැලසුම් යොදා ඇති බවත් අදාළ නිවේදනයේ සඳහන්.

මීට අමතරව, සියලුම රාජ්‍ය නිලධාරීන් ඩිජිටල් ආරක්ෂාව සම්බන්ධයෙන් දැනුවත් කිරීම සහ ඔවුන්ට අවශ්‍ය පුහුණුව ලබා දීමේ ක්‍රියාවලිය නිසි අයුරින් ක්‍රියාත්මක කිරීමේ අවශ්‍යතාව ද මෙහිදී අවධාරණය කර තිබෙනවා.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/698c080bacbeapdf_page_0.jpeg)

