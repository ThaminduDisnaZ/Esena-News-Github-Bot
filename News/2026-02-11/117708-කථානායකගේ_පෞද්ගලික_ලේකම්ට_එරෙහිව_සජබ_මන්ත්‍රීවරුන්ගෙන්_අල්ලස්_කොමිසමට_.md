---
title: "කථානායකගේ පෞද්ගලික ලේකම්ට එරෙහිව සජබ මන්ත්‍රීවරුන්ගෙන් අල්ලස් කොමිසමට පැමිණිල්ලක්"
date: 2026-02-11 12:55:00
---

# කථානායකගේ පෞද්ගලික ලේකම්ට එරෙහිව සජබ මන්ත්‍රීවරුන්ගෙන් අල්ලස් කොමිසමට පැමිණිල්ලක්

![Thumbnail](https://helakuru.sgp1.cdn.digitaloceanspaces.com/esana/images/lib/bribery-commission.jpg)

කථානායක වෛද්‍ය ජගත් වික්‍රමරත්නට එරෙහිව අල්ලස් කොමිසමට ඉදිරිපත් කර ඇති පැමිණිල්ලේ විමර්ශනවලට බාධා වන අයුරින් ඔහුගේ පෞද්ගලික ලේකම්වරයා කටයුතු කරමින් සිටින බවට චෝදනා කරමින්, සමගි ජන බලවේගයේ පාර්ලිමේන්තු මන්ත්‍රී කණ්ඩායමක් අල්ලස් හෝ දූෂණ චෝදනා විමර්ශන කොමිෂන් සභාව හමුවේ අද (11) පැමිණිල්ලක් ඉදිරිපත් කර තිබෙනවා.

කථානායකවරයාගේ පෞද්ගලික ලේකම්වරයා මීට පෙර ගොනු කර ඇති පැමිණිල්ලේ සඳහන් කරුණුවලට අදාළ වාර්තාවක් කථානායකවරයාට ඉදිරිපත් කරන ලෙසට පාර්ලිමේන්තු මහලේකම්වරියට දැනුම් දී ඇති බවයි අදාළ පැමිණිල්ල මඟින් පෙන්වා දී තිබෙන්නේ.

තමාට හිමි ප්‍රමාණය ඉක්මවා නිල වාහන භාවිත කිරීම, නීතිවිරෝධී ලෙස ඉන්ධන දීමනා දෙකක් ලබා ගැනීම හා නිල නිවාස දෙකක් භාවිත කිරීම ඇතුළු චෝදනා රැසක් එල්ල කරමින්, කථානායක වෛද්‍ය ජගත් වික්‍රමරත්නට එරෙහිව වැඩ තහනමකට ලක්ව සිටින චමින්ද කුලරත්න විසින් මීට පෙර පැමිණිල්ලක් ඉදිරිපත් කර තිබුණා.

