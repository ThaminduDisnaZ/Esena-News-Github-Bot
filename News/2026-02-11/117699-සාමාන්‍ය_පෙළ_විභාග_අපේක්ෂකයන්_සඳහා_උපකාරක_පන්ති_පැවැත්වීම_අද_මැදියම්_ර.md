---
title: "සාමාන්‍ය පෙළ විභාග අපේක්ෂකයන් සඳහා උපකාරක පන්ති පැවැත්වීම අද මැදියම් රැයේ සිට තහනම් වෙයි"
date: 2026-02-11 10:55:00
---

# සාමාන්‍ය පෙළ විභාග අපේක්ෂකයන් සඳහා උපකාරක පන්ති පැවැත්වීම අද මැදියම් රැයේ සිට තහනම් වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/class-new-2025.jpg)

2025 අධ්‍යයන පොදු සහතික පත්‍ර සාමාන්‍ය පෙළ විභාගයට අදාළව උපකාරක පන්ති, දේශන, සම්මන්ත්‍රණ සහ වැඩමුළු පැවැත්වීම අද (11) මධ්‍යම රාත්‍රියේ සිට තහනම් වන බව විභාග දෙපාර්තමේන්තුව පවසනවා.

එමෙන්ම විභාගය සඳහා අනුමාන ප්‍රශ්න ඇතුළත් ප්‍රශ්න පත්‍ර මුද්‍රණය කිරීම සහ ඒවා බෙදා හැරීම, විභාග ප්‍රශ්න පත්‍රවල ප්‍රශ්න ලබාදෙන බවට හෝ ඒ හා සමාන ප්‍රශ්න ලබාදෙන බවට පෝස්ටර්, බැනර්, අත්පත්‍රිකා, විද්‍යුත් හෝ මුද්‍රිත මාධ්‍ය මගින් ප්‍රසිද්ධ කිරීම හෝ එවැනි දෑ ළඟ තබා ගැනීම ද සපුරා තහනම් බවයි එම දෙපාර්තමේන්තුව සඳහන් කළේ.

කිසියම් පුද්ගලයකු හෝ ආයතනයක් අදාළ නීති උල්ලංඝනය කිරීම සිදු කළහොත්, ඊට අදාළව නීතිමය පියවර ගන්නා බවද විභාග දෙපාර්තමේන්තුව වැඩිදුරටත් සඳහන් කර සිටිනවා.

