---
title: "නිල්වලා ගඟේ ලවණ බාධකය නිසා සිදු වූ හානිවලට ගොවීන්ට වන්දි ලබා දීමට තීරණය කෙරේ"
date: 2026-02-11 16:15:00
---

# නිල්වලා ගඟේ ලවණ බාධකය නිසා සිදු වූ හානිවලට ගොවීන්ට වන්දි ලබා දීමට තීරණය කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/govi-gatalu[1].jpg)

නිල්වලා ගඟ හරහා ලවණ බාධකයක් ඉදිකිරීම හේතුවෙන් ගොවියන්ට සිදු වූ වගා හානි සඳහා වන්දි ගෙවීමට අදාළ කටයුතු යොදා ඇති බව කෘෂිකාර්මික හා ගොවිජන රක්ෂණ මණ්ඩලය පවසනවා.

ඒ සඳහා 2026 අයවැය මගින් රුපියල් මිලියන 1200 ක ප්‍රතිපාදන වෙන් කර ඇති බවයි එම මණ්ඩලය සඳහන් කරන්නේ.

මේ යටතේ වී ගොවීන්ට සිදු වූ වගා හානිය වෙනුවෙන් 2019 වසරේ යල කන්නයේ සිට 2022 යල කන්නය දක්වා කන්න 07 ක් වෙනුවෙන් එම වන්දි මුදල ගෙවීමට නියමිත බව කෘෂිකාර්මික හා ගොවිජන රක්ෂණ මණ්ඩලය පවසනවා.

එම වන්දි මුදල් ගොවිජන සංවර්ධන දෙපාර්තමේන්තුව හා මාතර දිස්ත්‍රික් ලේකම් කාර්යාලය හරහා ගෙවීමට කටයුතු යොදා ඇති බවයි එම මණ්ඩලය නිකුත් කළ නිවේදනයේ වැඩිදුරටත් සඳහන් වන්නේ.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/698c4ab86a858pdf_page_0.jpeg)

