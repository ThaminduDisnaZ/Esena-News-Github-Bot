---
title: "කැනඩාවේ පාසලක වෙඩි තැබීමකින් 10 ක් මරුට"
date: 2026-02-11 10:05:00
---

# කැනඩාවේ පාසලක වෙඩි තැබීමකින් 10 ක් මරුට

![Thumbnail](https://helakuru.sgp1.cdn.digitaloceanspaces.com/esana/images/lib/canada-school-g.jpg)

කැනඩාවේ බ්‍රිටිෂ් කොලොම්බියා ප්‍රාන්තයේ පාසලක සිදු වූ වෙඩි තැබීමකින්, වෙඩික්කරු ඇතුළුව පුද්ගලයන් 10 දෙනකු මිය ගොස්, තවත් පිරිසක් තුවාල ලබා ඇති බව පොලීසිය පවසනවා.

Tumbler Ridge ද්විතීයික පාසල තුළ මෙම වෙඩි තැබීම සිදුව ඇති අතර, පාසල තුළ තිබී පුද්ගලයන් හය දෙනකු මිය ගොස් සිටියදී සොයා ගෙන ඇති බවත්, තුවාල ලැබූ පුද්ගලයකු ද රෝහල්ගත කිරීමෙන් අනතුරුව මිය ගොස් ඇති බවයි විදෙස් මාධ්‍ය වාර්තා සඳහන් කරන්නේ.

තමා විසින්ම සිදු කර ගත් වෙඩි තබා ගැනීමකින් සැකකරු ද මිය ගොස් සිටියදී සොයා ගෙන ඇති අතර, ඊට අමතරව මෙම සිද්ධියට සම්බන්ධ යැයි සැක කෙරෙන අසල පිහිටි නිවසක තිබී තවත් මළ සිරුරු දෙකක් සොයා ගෙන තිබෙනවා.

වෙඩි තැබීමට හේතුව සොයා එරට ආරක්ෂක අංශ විමර්ශන සිදු කරමින් පවතින බවයි විදෙස් මාධ්‍ය වාර්තා වැඩිදුරටත් සඳහන් කරන්නේ.

