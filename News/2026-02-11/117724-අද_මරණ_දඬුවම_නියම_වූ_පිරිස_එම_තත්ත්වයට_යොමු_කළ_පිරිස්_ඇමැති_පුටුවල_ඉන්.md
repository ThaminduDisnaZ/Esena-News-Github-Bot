---
title: "අද මරණ දඬුවම නියම වූ පිරිස එම තත්ත්වයට යොමු කළ පිරිස් ඇමැති පුටුවල ඉන්නවා - සාගර කාරියවසම්"
date: 2026-02-11 21:00:00
---

# අද මරණ දඬුවම නියම වූ පිරිස එම තත්ත්වයට යොමු කළ පිරිස් ඇමැති පුටුවල ඉන්නවා - සාගර කාරියවසම්

![Thumbnail](https://helakuru.sgp1.cdn.digitaloceanspaces.com/esana/images/lib/sagara-kariyawasam-media-2025.jpg)

හිටපු පාර්ලිමේන්තු මන්ත්‍රී අමරකීර්ති අතුකෝරළ සහ ඔහුගේ ආරක්ෂක නිලධාරියා පහර දී ඝාතනය කිරීමේ සිද්ධියට මරණ දඬුවම නියම වූ පුද්ගලයන් එම තත්ත්වයට යොමු කළ පිරිස් වත්මන් ආණ්ඩුවේ ඇමැති පුටුවල සිටින බව ශ්‍රී ලංකා පොදුජන පෙරමුණේ මහලේකම් හිටපු පාර්ලිමේන්තු මන්ත්‍රී සාගර කාරියවසම් පවසනවා.

ඒ අනුව, සත්‍ය ලෙසම දඬුවම් ලැබිය යුතු පිරිස් අද නිදැල්ලේ තනතුරු හොබවමින් සිටීම සම්බන්ධයෙන් ගැටලුවක් පවතින බවයි අද (11) නඩු තීන්දුවෙන් අනතුරුව මාධ්‍ය වෙත ප්‍රකාශයක් නිකුත් කරමින් මහලේකම්වරයා සඳහන් කළේ.

දේශපාලන මතයක් දැරීම මත වෙනත් කෙනෙකුගේ නිවසක් දේපළක් ගිනි තැබීමට පෙළඹී නොමඟ ගිය තරුණයන්ට ද නීතිය ඒ ආකාරයෙන්ම ඉටු වනු ඇති බවට අපේක්ෂා කරන බවයි හිටපු පාර්ලිමේන්තු මන්ත්‍රී සාගර කාරියවසම් වැඩිදුරටත් ප්‍රකාශ කර සිටියේ.

 

![Image](https://helakuru.sgp1.cdn.digitaloceanspaces.com/esana/images/698c951604225pdf_page_0.jpeg)

