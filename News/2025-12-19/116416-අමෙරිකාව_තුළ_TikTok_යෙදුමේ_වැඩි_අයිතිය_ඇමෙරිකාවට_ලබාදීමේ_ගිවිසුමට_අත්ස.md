---
title: "අමෙරිකාව තුළ TikTok යෙදුමේ වැඩි අයිතිය ඇමෙරිකාවට ලබාදීමේ ගිවිසුමට අත්සන් තබයි"
date: 2025-12-19 10:10:00
---

# අමෙරිකාව තුළ TikTok යෙදුමේ වැඩි අයිතිය ඇමෙරිකාවට ලබාදීමේ ගිවිසුමට අත්සන් තබයි

![Thumbnail](https://helakuru.sgp1.cdn.digitaloceanspaces.com/esana/images/lib/tik-tok-uy.jpg)

අමෙරිකාව තුළ 'TikTok' තහනම වළක්වාගැනීම සඳහා එහි හිමිකාරිත්වය දරන චීනයේ ByteDance විසින් සිය අමෙරිකානු කොටස්වලින් 80% කට වැඩි ප්‍රමාණයක් අමෙරිකානු සහ ගෝලීය ආයෝජකයන්ට විකිණීම සඳහා වූ ගිවිසුමකට අත්සන් තබා තිබෙනවා.

ඒ අනුව TikTok හිමිකාරිත්වය දරන ByteDance සමාගම TikTok, TikTok USDS Joint Venture LLC නමින් නව TikTok US ඒකාබද්ධ ව්‍යාපාරයක් පිහිටුවීම සඳහා Oracle, Silver Lake සහ MGX යන ආයෝජකයන් තිදෙනෙකු සමඟ මෙම ගිවිසුමට අත්සන් තබා තිබෙනවා.

TikTok හි අමෙරිකානු අයිතිය චීන හිමිකරුවන් විසින් අලෙවි නොකරන්නේ නම්, මෙම යෙදුම අමෙරිකාව තුළ තහනම් කිරීමේ නීතිය ජනවාරි 20 වැනිදා සිට ක්‍රියාත්මක වීමට නියමිතව තිබුණා.

