---
title: "දසුන් ශානක ලෝක කුසලාන ක්‍රිකට් තරගාවලිය දක්වා ශ්‍රී ලංකා කණ්ඩායමේ නායකත්වයට පත් කෙරේ"
date: 2025-12-19 10:46:30
---

# දසුන් ශානක ලෝක කුසලාන ක්‍රිකට් තරගාවලිය දක්වා ශ්‍රී ලංකා කණ්ඩායමේ නායකත්වයට පත් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/dasun-shanaka-h.jpg)

2026 වසරේ පැවැත්වෙන විස්සයි20 ලෝක කුසලාන ක්‍රිකට් තරගාවලිය දක්වා ශ්‍රී ලංකා කණ්ඩායමේ නායකත්වය දසුන් ශානකට ලබාදී ඇති බව ශ්‍රී ලංකා ක්‍රිකට් නව තේරීම් කමිටු සභාපති ප්‍රමෝද්‍ය වික්‍රමසිංහ පවසනවා.

ඒ අනුව, ඉදිරියේදී මෙරදී පැවැත්වෙන පාකිස්තානය හා එංගලන්ත විස්සයි20 තරගාවලි සඳහා ද ශ්‍රී ලංකා නායකයා ලෙස දසුන් ශානක ලෙස කටයුතු කරන බවයි ඔහු පවසා සිටියේ.

නව තේරීම් කමිටුව පත්වීමෙන් පසු අද (19) ක්‍රිකට් ආයතනයේ පැවති මාධ්‍ය හමුවකට එක්වෙමින් ඔහු මේ බව සඳහන් කළා.

පැවති තේරීම් කමිටුව විසින් ලෝක කුසලානය වෙනුවෙන් ක්‍රීඩකයන් 25 ක සංචිතයක් නම් කර තිබුුණු බවත්, එම සංචිතයේ වෙනසක් නොකරන බවයි සභාපතිවරයා පවසා සිටියේ.

ලෝක කුසලානය දක්වා නම් කර ඇති ක්‍රීඩකයන් 25 ක මූලික සංචිතය පහතින්.

1. දසුන් ශානක (නායක)2. පැතුම් නිස්සංක3. කුසල් මෙන්ඩිස්4. කුසල් ජනිත්5. ධනංජය ද සිල්වා6. නිරෝෂන් දික්වැල්ල7. ජනිත් ලියනගේ8. චරිත් අසලංක9. කමිඳු මෙන්ඩිස්10. පවන් රත්නායක11. සහන් ආරච්චිගේ12. වනිඳු හසරංග13. දුනිත් වෙල්ලාලගේ14. මිලාන් රත්නායක15. නුවන් තුෂාර16. එශාන් මාලිංග17. දුෂ්මන්ත චමීර18. ප්‍රමෝද් මධුශාන්     19. මතීෂ පතිරණ20. ඩිල්ෂාන් මධුසංක21. මහීෂ් තීක්ෂණ22. දුශාන් හේමන්ත23. විජයකාන්ත් වියස්කාන්ත්24. ට්‍රැවින් මැතිව්25. කමිල් මිශාර

