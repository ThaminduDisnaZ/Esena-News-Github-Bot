---
title: "Rebuilding Sri Lanka අරමුදලට ලැබුණු ආධාර ප්‍රමාණය රුපියල් බිලියන 04 ඉක්මවයි"
date: 2025-12-19 14:45:00
---

# Rebuilding Sri Lanka අරමුදලට ලැබුණු ආධාර ප්‍රමාණය රුපියල් බිලියන 04 ඉක්මවයි

![Thumbnail](https://helakuru.sgp1.cdn.digitaloceanspaces.com/esana/images/lib/harshana-mko.jpg)

'Rebuilding Sri Lanka' අරමුදලට මේ වනවිට රුපියල් බිලියන 4.2 ක් ඉක්ම වූ මුදල්  ප්‍රමාණයක් ලැබී ඇති බව මුදල්, ක්‍රමසම්පාදන හා ආර්ථික සංවර්ධන අමාත්‍යාංශ ලේකම් ආචාර්ය හර්ෂණ සූරියප්පෙරුම පවසනවා.

මෙම මුදලන් රුපියල් මිලියන 4,263 ක් දේශීය ව්‍යාපාරිකයින් හරහා ලැබී ඇති බවත්, ඉතිරිය විදේශ මුදල්වලින් ඍජුව තැන්පතු හරහා ලැබී ඇති බවයි ඔහු සඳහන් කළේ.

එසේම, ලැබුණු මුදල්වල ඩොලර් වටිනාකම මිලියන 13.8 ඉක්මවා ගොස් ඇති අතර, ඉන් විදේශ මුදල්වලින් පමණක් ලැබුණු ප්‍රමාණය ඩොලර් මිලියන 06 ක් ඉක්මවා ගොස් තිබෙනවා.

උතුරු අමෙරිකාව, ඔස්ට්‍රේලියාව, චීනය, එංගලන්තය, ජර්මනිය, භූතානය, ඉතාලිය, කැනඩාව, එක්සත් අරාබි එමීර් රාජ්‍ය, නවසීලන්තය, මාලදිවයින, සෞදි අරාබිය, ප්‍රංශය, කොරියාව ඇතුළු රටවල්වලින් මෙම ආධාර මුදල් ලැබී ඇති බවයි මුදල්, ක්‍රමසම්පාදන හා ආර්ථික සංවර්ධන අමාත්‍යාංශ ලේකම් ආචාර්ය හර්ෂණ සූරියප්පෙරුම වැඩිදුරටත් පවසා සිටියේ.

