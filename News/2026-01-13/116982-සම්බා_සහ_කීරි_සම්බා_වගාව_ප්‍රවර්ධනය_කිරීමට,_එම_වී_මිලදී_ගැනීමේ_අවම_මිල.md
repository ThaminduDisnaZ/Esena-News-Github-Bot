---
title: "සම්බා සහ කීරි සම්බා වගාව ප්‍රවර්ධනය කිරීමට, එම වී මිලදී ගැනීමේ අවම මිල ගණන් ඉහළ නැංවීමට තීරණයක්"
date: 2026-01-13 17:15:00
---

# සම්බා සහ කීරි සම්බා වගාව ප්‍රවර්ධනය කිරීමට, එම වී මිලදී ගැනීමේ අවම මිල ගණන් ඉහළ නැංවීමට තීරණයක්

![Thumbnail](https://helakuru.sgp1.cdn.digitaloceanspaces.com/esana/images/lib/wee.jpg)

සම්බා සහ කීරි සම්බා වගාව ප්‍රවර්ධනය කිරීමේ අරමුණින්, එම වී වර්ග මිල දී ගැනීම සඳහා පවතින අවම මිල ගණන් ඉහළ නැංවීමට අමාත්‍ය මණ්ඩලයේ අනුමැතිය හිමි වී තිබෙනවා.

ඉදිරි කන්නවලදී සම්බා සහ කීරි සම්බා වගා කිරීම වැඩි දියුණු කිරීම සඳහා එම වී වර්ගවල අවම මිල ගණන් සංශෝධනය කිරීම සුදුසු බව කෘෂිකර්ම, පශු සම්පත්, ඉඩම් සහ වාරිමාර්ග අමාත්‍යාංශයේ ලේකම්වරයා විසින් පත් කරන ලද මිල කමිටුව නිර්දේශ කර තිබෙන බවයි සඳහන් වන්නේ.

සම්බා වී කිලෝග්‍රෑමයක් මිල දී ගැනීමේ අවම මිල රුපියල් 125/- සිට රුපියල් 130/- දක්වාත්, කීරි සම්බා වී කිලෝග්‍රෑමයක් මිල දී ගැනීමේ අවම මිල රුපියල් 132/- සිට රුපියල් 140/- දක්වාත් ඉහළ නැංවීමට තීරණය කර තිබෙනවා.

 

![Image](https://helakuru.sgp1.cdn.digitaloceanspaces.com/esana/images/696610d62e4d5pdf_page_0.jpeg)

 

