---
title: "IMF නියෝජිත පිරිසක් ලබන 22 වැනිදා දිවයිනට පැමිණෙයි"
date: 2026-01-13 10:05:00
---

# IMF නියෝජිත පිරිසක් ලබන 22 වැනිදා දිවයිනට පැමිණෙයි

![Thumbnail](https://helakuru.sgp1.cdn.digitaloceanspaces.com/esana/images/lib/imf[1].jpg)

ජාත්‍යන්තර මූල්‍ය අරමුදලේ නියෝජිතයින් පිරිසක් ලබන 22 වැනිදා මෙරටට පැමිණීමට නියමිතව ඇති බව මුදල් සහ ක්‍රම සම්පාදන නියෝජ්‍ය අමාත්‍ය, ආචාර්ය අනිල් ජයන්ත පවසනවා.

ජාත්‍යන්තර මූල්‍ය අරමුදල විසින් ලබා දෙන විස්තීර්ණ අරමුදල් පහසුකමේ 05 වන සමාලෝචනය සම්බන්ධයෙන් නැවත සාකච්ඡා කිරීම සඳහා ඔවුන් මෙලෙස පැමිණෙන බවයි සඳහන් වන්නේ.

විස්තීර්ණ අරමුදල් පහසුකමේ 05 වන සමාලෝචනය අවසන්ව ඇති අතර, ඊට අනුමැතිය ලබාදීම සඳහා විධායක මණ්ඩලය පසුගිය දෙසැම්බර් මස 15 වැනිදා රැස්වීමට නියමිතව තිබුණා.

ශ්‍රී ලංකාව කඩිනම් මූල්‍ය පහසුකමක් ඉල්ලා සිටීම හේතුවෙන් එම රැස්වීම කල් දැමීමට පියවර ගෙන තිබුණා.

