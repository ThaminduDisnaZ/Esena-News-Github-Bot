---
title: "කොළඹ නාගරික මන්ත්‍රීනී සොහාරා බුහාරීගේ පක්ෂ සාමාජිකත්වය අහිමි කිරීම වළක්වාලමින් වාරණ නියෝගයක්"
date: 2026-01-13 15:50:00
---

# කොළඹ නාගරික මන්ත්‍රීනී සොහාරා බුහාරීගේ පක්ෂ සාමාජිකත්වය අහිමි කිරීම වළක්වාලමින් වාරණ නියෝගයක්

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

කොළඹ මහ නගර සභා අයවැය ඡන්ද විමසීමේදී ජාතික ජන බලවේගයට පක්ෂව ඡන්දය ප්‍රකාශ කළේ යැයි චෝදනා කරමින්, කොළඹ නාගරික මන්ත්‍රීනී සොහාරා බුහාරීගේ පක්ෂ සාමාජිකත්වය අහිමි කිරීමට ශ්‍රී ලංකා මුස්ලිම් කොංග්‍රසය විසින් නිකුත් කර තිබෙන ලිපියක් ක්‍රියාත්මක කිරීම වළක්වාලමින් කොළඹ දිසා අධිකරණය විසින් වාරණ නියෝගයක් නිකුත් කර තිබෙනවා.

අදාළ මන්ත්‍රීවරිය විසින් ඉදිරිපත් කළ පැමිණිල්ලක් විභාග කිරීමෙන් අනතුරුව අධිකරණය විසින් මෙම නියෝගය නිකුත් කර ඇති බවයි වැඩිදුරටත් සඳහන් වන්නේ.

