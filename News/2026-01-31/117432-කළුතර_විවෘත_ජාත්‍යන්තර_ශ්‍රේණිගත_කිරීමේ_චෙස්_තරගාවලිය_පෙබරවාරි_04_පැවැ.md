---
title: "කළුතර විවෘත ජාත්‍යන්තර ශ්‍රේණිගත කිරීමේ චෙස් තරගාවලිය පෙබරවාරි 04 පැවැත්වෙයි"
date: 2026-01-31 14:01:25
---

# කළුතර විවෘත ජාත්‍යන්තර ශ්‍රේණිගත කිරීමේ චෙස් තරගාවලිය පෙබරවාරි 04 පැවැත්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/kalutara-chess.jpg)

12 වන වරටත් පැවැත්වෙන කළුතර විවෘත ජාත්‍යන්තර ශ්‍රේණිගත කිරීමේ චෙස් තරගාවලිය පෙබරවාරි 04 සිට 08 වන දා දක්වා පැවැත්වීමට නියමිත ව තිබෙනවා.

මොරටුව රන්දිය හෝටල් පරිශ්‍රයේදී මෙවර තරගාවලිය පැවැත්වීමට නියමිත බවයි සංවිධායකයන් සඳහන් කරන්නේ.

චෙස් ක්‍රීඩකයන්ට තමන්ගේ ජාත්‍යන්තර ශ්‍රේණිගත කිරීම ඉහළ නංවා ගැනීමට මෙන්ම ජාත්‍යන්තර ශ්‍රේණිගත කිරීම්වලට පිවිසීමට මෙම තරගාවලිය මඟින් හැකි වන අතර, මෙම තරගාවලියට සමගාමී ව අධිවේගී චෙස් තරගාවලියක් පෙබරවාරි මස 06 වැනි දින පැවැත්වීමට නියමිතයි.

මෙම තරගාවලිය සඳහා විදේශීය ක්‍රීඩකයන් ඇතුළු ක්‍රීඩක ක්‍රීඩිකාවන් 800 ක් පමණ සහභාගී වීමට නියමිත අතර සුපර් ෆයිටර්ස් චෙස් සංගමය මෙම තරගාවලිය ශ්‍රී ලංකා චෙස් සම්මේලනය සහ ලෝක චෙස් සම්මේලනය යටතේ පවත්වනු ලබනවා.

ජයග්‍රාහකයන් සඳහා රුපියල් ලක්ෂ 17 ක මුදල් ත්‍යාග ලබා දීමට නියමිත බවයි කළුතර දිස්ත්‍රික් චෙස් සංගමයේ ලේකම් සමීර දිසානායක සඳහන් කරන්නේ.හෙලකුරු තරගාවලියේ නිල ඩිජිටල් (digital) මාධ්‍ය සහකරු වශයෙන් කටයුතු කරනවා.

