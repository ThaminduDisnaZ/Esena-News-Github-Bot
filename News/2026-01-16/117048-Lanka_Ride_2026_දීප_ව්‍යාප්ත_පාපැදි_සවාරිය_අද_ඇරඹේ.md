---
title: "Lanka Ride 2026 දීප ව්‍යාප්ත පාපැදි සවාරිය අද ඇරඹේ"
date: 2026-01-16 07:35:00
---

# Lanka Ride 2026 දීප ව්‍යාප්ත පාපැදි සවාරිය අද ඇරඹේ

![Thumbnail](https://helakuru.sgp1.cdn.digitaloceanspaces.com/esana/images/lib/lanka-ride.jpg)

වසර 21 කට පසුව, “Lanka Ride 2026” දීප ව්‍යාප්ත පාපැදි සවාරිය අද (16) පැවැත්වීමට සියලු කටයුතු සූදානම් කර තිබෙනවා.

පළමු දිනය වන අද (16) පෙරවරු 9.00 ට මෙම පාපැදි සවාරිය කොළඹ ලේක්හවුස් ආයතනය අසලින් ආරම්භ වී, පෑලියගොඩ දක්වා ‘සංකේතාත්මක ගමනක්’ (Free Ride) ලෙස පැමිණෙන අතර, නිල තරඟය පෑලියගොඩින් ආරම්භ වීමට නියමිතයි.

කිලෝමීටර් 105 ක දුරක් ගෙවා, එදින පස්වරු 12.30 ට පමණ මහනුවර ගන්නෝරුවෙන් පළමු අදියර නිමා කරන බව සඳහන්.

එමෙන්ම තරඟයේ දෙවන දිනය මහනුවර සිට අනුරාධපුරය දක්වා පැවැත්වෙන අතර, කිලෝමීටර් 135.5 ක දුරක් තරඟය පැවැත්වීමට නියමිතයි.

තරඟයේ තෙවන හා අවසන් දිනය අනුරාධපුරයේ සිට පුත්තලම පාර හරහා කොළඹ දක්වා කිලෝමීටර් 208 ක දුරක් ගෙවා පැමිණෙන අතර, තරඟය කොළඹ 07 නිදහස් චතුරශ්‍රය අසලින් නිමාවට පත්වෙනවා.

තරගයේ ත්‍යාග ප්‍රදානෝත්සවය 18 වෙනිදා පස්වරු 4.30 ට පැවැත්වීමට නියමිතයි.

තරුණ කටයුතු හා ක්‍රීඩා අමාත්‍යාංශය, ක්‍රීඩා සංවර්ධන දෙපාර්තමේන්තුව සහ ලේක්හවුස් ආයතනය එක්ව මෙම දැවැන්ත පාපැදි තරඟාවලිය සංවිධානය  කරන බවයි වැඩිදුරටත් සඳහන් වන්නේ.

