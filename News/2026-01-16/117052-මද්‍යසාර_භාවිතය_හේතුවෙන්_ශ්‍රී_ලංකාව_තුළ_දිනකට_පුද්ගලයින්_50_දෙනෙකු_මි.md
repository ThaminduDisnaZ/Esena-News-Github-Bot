---
title: "මද්‍යසාර භාවිතය හේතුවෙන් ශ්‍රී ලංකාව තුළ දිනකට පුද්ගලයින් 50 දෙනෙකු මිය යනවා - ADIC"
date: 2026-01-16 09:20:00
---

# මද්‍යසාර භාවිතය හේතුවෙන් ශ්‍රී ලංකාව තුළ දිනකට පුද්ගලයින් 50 දෙනෙකු මිය යනවා - ADIC

![Thumbnail](https://helakuru.sgp1.cdn.digitaloceanspaces.com/esana/images/lib/liquor-1[1].jpg)

මද්‍යසාර භාවිතය හේතුවෙන් ශ්‍රී ලංකාව තුළ දිනකට පුද්ගලයින් 50 දෙනෙකු පමණ මිය යන බව මද්‍යසාර හා මත්ද්‍රව්‍ය තොරතුරු මධ්‍යස්ථානයේ (ADIC) විධායක අධ්‍යක්ෂ සම්පත් ද සේරම් පවසනවා.

මෙම පිරිසට නීති විරෝධී මධ්‍යසාර සහ නීත්‍යානුකූල මධ්‍යසාර භාවිතා කරන දෙපිරිසම අයත් වන බවයි ප්‍රවෘත්ති සාකච්ඡාවකට එක්වෙමින් ඔහු සඳහන් කළේ.

මෙරට සමස්ත ජනගහනයෙන් 20%කට අඩු ප්‍රමාණයක් මධ්‍යසාර භාවිත කරන බවත්, එය අවුරුදු 15 ට වැඩි පිරිමි ජනගහනයෙන් 34.8% ක් සහ කාන්තාවන්ගෙන් 0.5% ක් නියෝජනය වන බවයි විධායක අධ්‍යක්ෂවරයා පවසා සිටියේ.

එසේම, නීතිවිරෝධී මධ්‍යසාර (කසිප්පු) භාවිතයද ඉහළ ගොස් ඇති බවත්, ජන හා සංඛ්‍යාලේඛණ දෙපාර්තමේන්තුවේ තොරතුරු අනුව එය 10% ක අගයක් ගන්නා බවයි ඔහු වැඩිදුරටත් සඳහන් කර සිටියේ.

