---
title: "එංගලන්තය හා ශ්‍රී ලංකාව අතර එක්දින තරග පැවැත්වෙන දිනවලදී කොළඹ විශේෂ රථවාහන සැලැස්මක්"
date: 2026-01-16 17:15:00
---

# එංගලන්තය හා ශ්‍රී ලංකාව අතර එක්දින තරග පැවැත්වෙන දිනවලදී කොළඹ විශේෂ රථවාහන සැලැස්මක්

![Thumbnail](https://helakuru.sgp1.cdn.digitaloceanspaces.com/esana/images/lib/traffic-alert-1.jpg)

එංගලන්ත ක්‍රිකට් කණ්ඩායමේ ශ්‍රී ලංකා තරග සංචාරයේ කොළඹ තරග පැවැත්වෙන දිනවලදී විශේෂ රථවාහන සැලැස්මක් ක්‍රියාත්මක කර තිබෙන බව පොලිසිය පවසනවා.

එක්දින හා විස්සයි-20 තරග 03 බැගින් සමන්විත වූ මෙම තරග සංචාරයේ දී පළමුව එක්දින තරග පැවැත්වෙන අතර, එම තරග ජනවාරි 22, 24 හා 27 යන දිනවලදී කොළඹ ආර්. ප්‍රේමදාස ක්‍රීඩාංගණයේදී පැවැත්වීමට නියමිතයි.

ඒ අනුව, එම තරග පැවැත්වෙන දිනයන් හිදී පහත සඳහන් කර ඇති මාර්ගයන් හි ඇති විය හැකි රථවාහන අවහිරතාවය අවම කර ගැනීම සඳහා, දහවල් 12.00 සිට තරග අවසන් වන තෙක් එම මාර්ග භාවිතා කරන රියදුරන් හා මහජනතාවට විකල්ප මාර්ග භාවිතා කරන ලෙසට පොලීසිය දන්වා සිටිනවා.

මෙම මාර්ග වැසීම හෝ ගමනාගමනය සීමා කිරීමක් සිදු නොකරන අතර, සාමාන්‍ය පරිදි ගමනාගමනය සඳහා අවස්ථාව සලසා දෙන බවයි කොළඹ රථවාහන කොට්ඨාසය නිවේදනය කර ඇත්තේ‍.

 

රථවාහන අවහිරතා ඇතිවිය හැකි මාර්ග පහතින් :

* ප්‍රදීපා මාවත* සද්ධර්ම මාවත* ජයන්ත වීරසේකර මාවත* පන්සල පාර ( ඛෙත්තාරාම මාවත)* අඩි 100 පාර* බෝධිරාජ මාවත* වින්සන්ට් පෙරේරා මාවත* බ්‍රිටෝ බාබාපුල්ලේ පාර

