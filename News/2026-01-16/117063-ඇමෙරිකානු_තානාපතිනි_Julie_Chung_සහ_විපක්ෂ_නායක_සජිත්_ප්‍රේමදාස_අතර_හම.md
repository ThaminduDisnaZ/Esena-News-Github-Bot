---
title: "ඇමෙරිකානු තානාපතිනි Julie Chung සහ විපක්ෂ නායක සජිත් ප්‍රේමදාස අතර හමුවක්"
date: 2026-01-16 14:00:00
---

# ඇමෙරිකානු තානාපතිනි Julie Chung සහ විපක්ෂ නායක සජිත් ප්‍රේමදාස අතර හමුවක්

![Thumbnail](https://helakuru.sgp1.cdn.digitaloceanspaces.com/esana/images/lib/julie-chang-sajith.jpg)

විපක්ෂ නායක සජිත් ප්‍රේමදාස සහ ඇමෙරිකානු එක්සත් ජනපදයේ මෙරට තානාපතිනිය වන Julie Chung අතර හමුවක් අද කොළඹ පිහිටි විපක්ෂ නායක කාර්යාලයේදී සිදුවුණා.

සිය ධුර කාලය අවසන් කර නැවත ඇමෙරිකාව බලා පිටත්වන ඇය හට සමුදීම අරමුණු කර ගෙන මෙම සුවිශේෂ හමුව පැවැත්වුණු බවයි සඳහන් වන්නේ.

ශ්‍රී ලංකාව වෙනුවෙන් පසුගිය කාලයේ ඇය ලබා දුන් සහයෝගය සම්බන්ධයෙන් විපක්ෂ නායක සජිත් ප්‍රේමදාස විසින් සිය ස්තුතියත් ගෞරවයත් ඇමෙරිකානු එක්සත් ජනපද තානාපතිනිය වෙත මෙහිදී පුදකරනු ලැබුවා.

සිය සේවා කාලය තුළදී තානාපතිවරියක් ලෙස ලබා දුන් අති විශිෂ්ට සේවාව කිසිදා අමතක කළ නොහැකි බවයි විපක්ෂ නායකවරයා එහිදී පවසා සිටියේ.

