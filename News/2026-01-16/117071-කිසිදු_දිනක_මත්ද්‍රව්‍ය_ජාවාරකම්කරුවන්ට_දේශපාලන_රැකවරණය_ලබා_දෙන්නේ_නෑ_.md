---
title: "කිසිදු දිනක මත්ද්‍රව්‍ය ජාවාරකම්කරුවන්ට දේශපාලන රැකවරණය ලබා දෙන්නේ නෑ - ජනපති"
date: 2026-01-16 18:45:00
---

# කිසිදු දිනක මත්ද්‍රව්‍ය ජාවාරකම්කරුවන්ට දේශපාලන රැකවරණය ලබා දෙන්නේ නෑ - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/anura-3876876823.jpg)

තම ආණ්ඩුව යටතේ කිසිදු දිනක මත්ද්‍රව්‍ය ජාවාරකම්කරුවන්ට දේශපාලන රැකවරණය ලබා නොදෙන බව ජනාධිපති අනුර කුමාර දිසානායක පවසනවා.

'රටම එකට' ජාතික මෙහෙයුමේ උතුරු පළාත් වැඩසටහනට එක්වෙමින් ජනාධිපතිවරයා මේ බව ප්‍රකාශ කර සිටියා.

රාජ්‍ය දෙපාර්තමේන්තුවල සිටින ඇතැම් දුර්වල නිලධාරින් මේ ජාවාරම්කරුවන් සමඟ අත්වැල් බැඳගෙන සිටින බවට අනාවරණ වී ඇති බව ජනාධිපතිවරයා ප්‍රකාශ කළා.

එම නිසා ඉන් ඉවත් වන ලෙසට යළිත් වරක් තමා ඉල්ලා සිටින බවත්, එසේ නොමැති නම් රාජකාරිවලින් ඉවත් වන ලෙසට දැනුම් දෙන බවයි අනුර කුමාර දිසානායක සඳහන් කර සිටියේ.

