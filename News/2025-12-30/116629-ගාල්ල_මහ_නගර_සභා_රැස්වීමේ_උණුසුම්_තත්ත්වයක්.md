---
title: "ගාල්ල මහ නගර සභා රැස්වීමේ උණුසුම් තත්ත්වයක්"
date: 2025-12-30 14:33:07
---

# ගාල්ල මහ නගර සභා රැස්වීමේ උණුසුම් තත්ත්වයක්

![Thumbnail](https://helakuru.sgp1.cdn.digitaloceanspaces.com/esana/images/lib/galle-Municipal-Council.jpg)

ගාල්ල මහ නගර සභාවේ අද (30) පැවති විශේෂ මහා සභා රැස්වීමේදී දැඩි උණුසුම් තත්ත්වයක් හටගෙන ඇති බව වාර්තා වනවා.

ඒ අනුව නගරාධිපතිවරයා සභාව ආරම්භ කිරීමත් සමඟම සභා ලේකම්වරයා ඇතුළු නිලධාරීන්ට විපක්ෂ මන්ත්‍රීවරුන් විරෝධය පළ කිරීමත් සමඟම සභාවේ මෙම උණුසුම් තත්ත්වය හටගෙන ඇති බවයි සඳහන් වන්නේ.

මෙහිදී නගරාධිපතිවරයා න්‍යාය පත්‍රානුකූලව සභාවේ වැඩකටයුතු කරගෙන ගොස් ඇති අතර ඉන් අනතුරුව එළැඹි කාරක සභා අවස්ථාව නිවේදනය කරනවාත් සමඟම ඒකාබද්ධ විපක්ෂයේ මන්ත්‍රීවරු පිරිසක් වතුර බෝතල් රැගෙන ජල ප්‍රහාරයක් එල්ල කර ඇති අතර පසුව සභාව කල් තැබීමට කටයුතු කර ඇති බවයි වැඩිදුරටත් සඳහන් වන්නේ.

