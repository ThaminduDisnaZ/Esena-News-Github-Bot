---
title: "බස්නාහිර සහ මහනුවර ප්‍රදේශවල අයිස් මත්ද්‍රව්‍යවල වැඩි ව්‍යාප්තියක් තිබෙනවා - අන්තරායකර ඖෂධ පාලක මණ්ඩලය"
date: 2025-12-30 12:10:00
---

# බස්නාහිර සහ මහනුවර ප්‍රදේශවල අයිස් මත්ද්‍රව්‍යවල වැඩි ව්‍යාප්තියක් තිබෙනවා - අන්තරායකර ඖෂධ පාලක මණ්ඩලය

![Thumbnail](https://helakuru.sgp1.cdn.digitaloceanspaces.com/esana/images/lib/ice-drags[1].jpg)

මෙරට තුළ මෙතම්ෆෙටමීන් (methamphetamine) හෙවත් අයිස් මත්ද්‍රව්‍ය භාවිතා කරන පුද්ගලයන්ගේ වර්ධනයක් දක්නට ලැබෙන බව අන්තරායකර ඖෂධ පාලක ජාතික මණ්ඩලය පවසනවා.

ඒ අනුව 2025 වසරේ පළමු මාස 10 තුළ පමණක් අයිස් මත්ද්‍රව්‍ය භාවිතයට ඇබ්බැහි වූ පුද්ගලයන් 60,000 කට අධික පිරිසක් අත්අඩංගුවට ගෙන ඇති බවයි අන්තරායකර ඖෂධ පාලක ජාතික මණ්ඩලයේ පර්යේෂණ අංශයේ සහකාර අධ්‍යක්ෂ තමර දර්ශන සඳහන් කළේ.

කොළඹ, ගම්පහ, කළුතර සහ මහනුවර යන දිස්ත්‍රික්කවල මත්ද්‍රව්‍ය භාවිතයේ වැඩි ව්‍යාප්තියක් දක්නට ලැබෙන බවත් මත්ද්‍රව්‍ය භාවිත කරන පුද්ගලයන්ගෙන් 99% ක්ම බහුවිධ මත්ද්‍රව්‍ය භාවිත කරන පුද්ගලයන් බවට ද හඳුනාගෙන ඇති බවයි මාධ්‍ය හමුවකට එක් වෙමින් ඔහු වැඩිදුරටත් සඳහන් කළේ.

