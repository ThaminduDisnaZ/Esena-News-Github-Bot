---
title: "සහසියා ආයෝජන සමාගම ඈවර කිරීමට කැබිනට් අනුමැතිය"
date: 2025-12-30 20:15:00
---

# සහසියා ආයෝජන සමාගම ඈවර කිරීමට කැබිනට් අනුමැතිය

![Thumbnail](https://helakuru.sgp1.cdn.digitaloceanspaces.com/esana/images/lib/cabinet-updates[1].jpg)

පවතින අධිවේගී මාර්ග පද්ධතිය නඩත්තු කිරීම, ඒවා තවදුරටත් සංවර්ධනය කිරීම සඳහා උපායමාර්ගික ක්‍රම තීරණය කිරීම සහ පිරිවැය අවම කිරීම උදෙසා නවීන තාක්ෂණයන් භාවිත කිරීම ආදී අරමුණු සහිතව පිහිටවූ සහසියා ආයෝජන සමාගම ඈවර කිරීමට කැබිනට් අනුමැතිය හිමි වී තිබෙනවා.

මේ වන තෙක් සහසියා ආයෝජන සමාගමේ මෙහෙයුම් ක්‍රියාත්මක කර නොමැති අතර, සමාගම සංස්ථාපනය කළ දින සිට එහි අරමුණු හා අනුකූල වන කිසිදු ක්‍රියාකාරකමක් ද සිදු කර නොමැති බවයි අදාළ කැබිනට් තීරණයේ දැක්වෙන්නේ.

ඒ අනුව සහසියා ආයෝජන සමාගම ඈවර කිරීමටත්, අධිවේගී මාර්ග ජාලය, ඒ ආශ්‍රිත ඉඩම් සහ ඊට අදාළ අනෙකුත් කාර්යයන් මාර්ග සංවර්ධන අධිකාරිය යටතේ වෙනම මෙහෙයුම් ඒකකයක් මඟින් කළමනාකරණය කිරීමටත් තීරණය කර ඇති බවයි වැඩිදුරටත් සඳහන් වන්නේ.

අදාළ කැබිනට් තීරණය පහතින්.

 

![Image](https://helakuru.sgp1.cdn.digitaloceanspaces.com/esana/images/69539704770a4pdf_page_0.jpeg)

