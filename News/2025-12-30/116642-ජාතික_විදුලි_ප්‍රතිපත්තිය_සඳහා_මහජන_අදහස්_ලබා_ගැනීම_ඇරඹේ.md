---
title: "ජාතික විදුලි ප්‍රතිපත්තිය සඳහා මහජන අදහස් ලබා ගැනීම ඇරඹේ"
date: 2025-12-30 21:15:00
---

# ජාතික විදුලි ප්‍රතිපත්තිය සඳහා මහජන අදහස් ලබා ගැනීම ඇරඹේ

![Thumbnail](https://helakuru.sgp1.cdn.digitaloceanspaces.com/esana/images/lib/electrycity-new-thumb.jpg)

ජාතික විදුලි ප්‍රතිපත්තිය සඳහා මහජන අදහස් ලබා ගැනීම මේ වන විට ආරම්භ කර ඇති බව බලශක්ති අමාත්‍යාංශය පවසනවා.

2024 අංක 36 දරන ශ්‍රී ලංකා විදුලිබල (සංශෝධිත) පනතේ 4 වන වගන්තියේ විධිවිධාන ප්‍රකාරව, ජාතික විදුලිබල ප්‍රතිපත්තියේ (National Electricity Policy) කෙටුම්පත සකස් කර ඇති බවයි සඳහන් වන්නේ.

ඒ අනුව, එම කෙටුම්පත මේ වන විට https://energymin.gov.lk/ යන බලශක්ති අමාත්‍යාංශ වෙබ් අඩවියේ සිංහල, දමිළ සහ ඉංග්‍රීසි යන භාෂාත්‍රයෙන් පළ කර ඇති අතර, මේ සම්බන්ධයෙන් උනන්දුවක් දක්වන පාර්ශ්වයන් වෙතින් අදහස් ලබා ගැනීමට අපේක්ෂා කරන බවයි සඳහන් වන්නේ.

