---
title: "නොරොච්චෝලේ ජනන යන්ත්‍ර 2ක් අලුත්වැඩියාවක් සඳහා අක්‍රීය කෙරේ"
date: 2025-12-30 19:35:00
---

# නොරොච්චෝලේ ජනන යන්ත්‍ර 2ක් අලුත්වැඩියාවක් සඳහා අක්‍රීය කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/norochcholai-archived.jpg)

නොරොච්චෝලේ ලක්විජය ගල් අඟුරු බලාගාරයේ ජනන යන්ත්‍ර 2ක් අලුත්වැඩියා කටයුතු හේතුවෙන් මේ වන විට අක්‍රීය තත්ත්වයේ පවතින බව ලංකා විදුලිබල මණ්ඩලය පවසනවා.

ඒ අනුව මේ හේතුවෙන් ජාතික විදුලිබල පද්ධතියට මෙගාවොට් 600 ක විදුලි ධාරිතාවක් මේ වන විට අහිමි වී ඇති බවයි සඳහන් වන්නේ.

සාමාන්‍ය නඩත්තු කටයුත්තක් හේතුවෙන් පසුගිය නොවැම්බර් මස 3 වන දින ලක්විජය බලාගාරයේ එක් ජනන යන්ත්‍රයක් අක්‍රීය කිරීමට පියවර ගෙන තිබූ අතර දෙසැම්බර් මස 20 වන දින තවත් ජනන යන්ත්‍රයක් ඇති වූ දෝෂයක් හේතුවෙන් අක්‍රීය කර ඇති බවයි වැඩිදුරටත් සඳහන් වන්නේ.

කෙසේ නමුත් ජල විදුලිය මඟින් විදුලි උත්පාදන කටයුතු සිදු වන බැවින් දෛනික විදුලි සැපයුමට බාධාවක් සිදු වී නොමැති බව ලංකා විදුලිබල මණ්ඩලය වැඩිදුරටත් ප්‍රකාශ කරන්නේ.

