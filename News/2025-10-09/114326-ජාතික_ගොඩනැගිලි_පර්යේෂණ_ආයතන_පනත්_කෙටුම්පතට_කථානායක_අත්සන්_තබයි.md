---
title: "ජාතික ගොඩනැගිලි පර්යේෂණ ආයතන පනත් කෙටුම්පතට කථානායක අත්සන් තබයි"
date: 2025-10-09 10:15:00
---

# ජාතික ගොඩනැගිලි පර්යේෂණ ආයතන පනත් කෙටුම්පතට කථානායක අත්සන් තබයි

![Thumbnail](https://helakuru.sgp1.cdn.digitaloceanspaces.com/esana/images/lib/jagath-wickramanayake-sing-new.jpg)

ජාතික ගොඩනැගිලි පර්යේෂණ ආයතන පනත් කෙටුම්පත සඳහා කථානායක ජගත් වික්‍රමරත්න සිය සහතිකය සටහන් කර තිබෙනවා.

මෙම පනත් කෙටුම්පත 2025.08.19 වන දින පාර්ලිමේන්තුවට ඉදිරිපත් කරන ලද අතර, 2025.09.23 දින සංශෝධන රහිතව පාර්ලිමේන්තුව විසින් සම්මත කර තිබුණා.

ජාතික ගොඩනැගිලි පර්යේෂණ ආයතනය නව පනතක් හරහා ස්ථාපනය කිරීම මෙම පනතේ පරමාර්ථය වන අතර, නාය යෑම් සහ භූ තාක්ෂණික අස්ථාවරත්වයට ගොදුරු වන ප්‍රදේශවල පර්යේෂණ සහ සමීක්ෂණ පැවැත්වීම, ඒවායේ බලපෑම අවම කිරීම සහ තිරසාර සංවර්ධනය පෝෂණය කිරීම මෙම ආයතනයේ මූලික අරමුණු වන බවයි සඳහන් වන්නේ.

එමෙන්ම, ආපදා-ප්‍රතිරෝධී ඉදිකිරීම් සහතික කිරීමේ බලතල සහ මෙම ක්ෂේත්‍රයෙහි තාක්ෂණික සහාය ලබාදීමේ බලතල මෙම ආයතනයට පැවරී ඇති බවද වැඩිදුරටත් සඳහන්.

