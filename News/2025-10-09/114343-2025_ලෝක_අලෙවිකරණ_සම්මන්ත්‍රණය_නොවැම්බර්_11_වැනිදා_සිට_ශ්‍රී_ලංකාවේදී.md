---
title: "2025 ලෝක අලෙවිකරණ සම්මන්ත්‍රණය නොවැම්බර් 11 වැනිදා සිට ශ්‍රී ලංකාවේදී"
date: 2025-10-09 17:19:34
---

# 2025 ලෝක අලෙවිකරණ සම්මන්ත්‍රණය නොවැම්බර් 11 වැනිදා සිට ශ්‍රී ලංකාවේදී

![Thumbnail](https://helakuru.sgp1.cdn.digitaloceanspaces.com/esana/images/lib/Slim-Thumb-1.jpg)

කීර්තිමත් ලෝක අලෙවිකරණ සංසදයේ (WMF) සම්මන්ත්‍රණය සඳහා ශ්‍රී ලංකාවේ ප්‍රථම වරට මෙවර ශ්‍රී ලංකා අලෙවිකරණ ආයතනය (SLIM) සත්කාරකත්වය දරනවා.

2025 නොවැම්බර් 11 සිට 16 වැනිදා දක්වා මෙම සම්මන්ත්‍රණය කොළඹ දී පැවැත්වීමට නියමිතයි.

මෙම සංසදය සඳහා ආසියාව, යුරෝපය, අප්‍රිකාව, අමෙරිකාව සහ ඕෂනියාව පුරා රටවල් 50කට අධික සංඛ්‍යාවක් හා ජාත්‍යන්තර සංගම් 50 කට අධික සංඛ්‍යාවක ජ්‍යෙෂ්ඨ අලෙවිකරණ වෘත්තිකයන්, කර්මාන්ත නායකයින්, ගෝලීය සංස්ථා, ප්‍රතිපත්ති සම්පාදකයින් සහ ආයෝජකයින් එක් වන බව සඳහන්.

2025 ලෝක අලෙවිකරණ සම්මන්ත්‍රණය, විවිධ වූ සංස්කෘතික හා ආර්ථික සන්දර්භයන්ගෙන් පැමිණි ප්‍රමුඛ වෘත්තිකයන් අතර සහයෝගීතාව වර්ධනය කිරීම සඳහා නිර්මාණය කර ඇති අතර, ප්‍රධාන දේශන, මණ්ඩල සාකච්ඡා, සම්මාන උත්සව සහ සම්මුඛ සාකච්ඡා ඇතුළු අවස්ථා රැසකින් සමන්විත වන බවයි වැඩිදුරටත් සඳහන් වන්නේ.

මේ සදහා වූ මාධ්‍ය දැනුවත් කිරීමේ වැඩසටහනක් ඊයේ (08) සවස, කොළඹදී සිදු කෙරුණු අතර ඒ සඳහා රජයේ නියෝජිතයන්, තානාපතිවරුන්, ආරාධිත අමුත්තන් හා මාධ්‍යවේදීන් විශාල ප්‍රමාණයක් සහභාගී වුණා.

මේ සඳහා ඩිජිටල් මාධ්‍ය අනුග්‍රහය හෙළකුරු විසින් ලබා දෙනවා.

 

![Image](https://helakuru.sgp1.cdn.digitaloceanspaces.com/esana/images/68e79637a79b6pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/68e79637b803epdf_page_1.jpeg)

![Image](https://helakuru.sgp1.cdn.digitaloceanspaces.com/esana/images/68e79637c3537pdf_page_2.jpeg)

 

![Image](https://helakuru.sgp1.cdn.digitaloceanspaces.com/esana/images/68e7a48acd5aapdf_page_0.jpeg)

