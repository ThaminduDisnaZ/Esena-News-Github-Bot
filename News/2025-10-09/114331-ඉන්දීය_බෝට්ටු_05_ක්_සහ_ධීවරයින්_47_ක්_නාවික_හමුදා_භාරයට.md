---
title: "ඉන්දීය බෝට්ටු 05 ක් සහ ධීවරයින් 47 ක් නාවික හමුදා භාරයට"
date: 2025-10-09 12:10:00
---

# ඉන්දීය බෝට්ටු 05 ක් සහ ධීවරයින් 47 ක් නාවික හමුදා භාරයට

![Thumbnail](https://helakuru.sgp1.cdn.digitaloceanspaces.com/esana/images/lib/bort-85.jpg)

නීතිවිරෝධී ලෙස මෙරට මුහුදු සීමාව උල්ලංඝණය කරමින් ධීවර කටයුතුවල නිරත වූ ඉන්දීය ධීවරයින් 47 දෙනෙකු සිය භාරයට ගත් බව නාවික හමුදාව පවසනවා.

ඒ අනුව, තලෙයිමන්නාරම සහ ඩෙල්ෆ්ට් දුපත් ආසන්න මුහුදු ප්‍රදේශයේදී එම ධීවරයින් සිය භාරයට ගෙන ඇති බවයි නාවික හමුදාව සඳහන් කරන්නේ.

එහිදි අදාළ ධීවරයින් පැමිණි බෝට්ටු 05 ක්ද නාවික හමුදා භාරයට ගෙන ඇති අතර, අදාළ ධීවරයින් ඉදිරි නීතිමය කටයුතු සඳහා ධීවර පරීක්ෂක කාර්යාල වෙත භාරදීමට නියමිතව තිබෙනවා.

