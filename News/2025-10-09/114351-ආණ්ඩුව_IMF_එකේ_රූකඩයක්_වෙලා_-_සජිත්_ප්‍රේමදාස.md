---
title: "ආණ්ඩුව IMF එකේ රූකඩයක් වෙලා - සජිත් ප්‍රේමදාස"
date: 2025-10-09 18:00:00
---

# ආණ්ඩුව IMF එකේ රූකඩයක් වෙලා - සජිත් ප්‍රේමදාස

![Thumbnail](https://helakuru.sgp1.cdn.digitaloceanspaces.com/esana/images/lib/sajith-parliment-mko.jpg)

වත්මන් රජය ජාත්‍යන්තර මූල්‍ය අරමුදලේ (IMF) රූකඩයක් බවට පත්ව සිටින බව විපක්ෂ නායක සජිත් ප්‍රේමදාස පවසනවා.

වත්මන් රජය විසින් ජනවරමක් රැගෙන, මන්ත්‍රීවරුන් 159 දෙනෙක් පත් කර ගත්තේ ජාත්‍යන්තර මූල්‍ය අරමුදල කියන කියන ආකාරයෙන් කටයුතු කිරීමටදැයි අද (09) පාර්ලිමේන්තුවේදී අදහස් දක්වමින් විපක්ෂ නායකවරයා විමසා සිටියා.

රටේ ජනතාව ආණ්ඩුව විශ්වාස කර ජනවරමක් ලබාදී පත් කර ගත්තේ ජාත්‍යන්තර මූල්‍ය අරමුදල කියන ආකාරයෙන් කටයුතු කිරීමට නොවන බවද එහිදී විපක්ෂ නායකවරයා සඳහන් කළා.

විදුලි ගාස්තු 33% කින් අඩු කරන බවට ප්‍රකාශ කළ බවත්, එහෙත් එක්වරක් විදුලි ගාස්තු 15% කින් වැඩි කළ බවත්, යළිත් 6.8% කින් විදුලි ගාස්තු වැඩි කිරීමට රජය සූදානම් වන බවයි විපක්ෂ නායක සජිත් ප්‍රේමදාස වැඩිදුරටත් ප්‍රකාශ කර සිටියේ.

