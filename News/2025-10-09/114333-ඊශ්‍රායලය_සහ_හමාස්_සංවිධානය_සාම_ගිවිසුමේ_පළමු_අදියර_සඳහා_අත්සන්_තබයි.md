---
title: "ඊශ්‍රායලය සහ හමාස් සංවිධානය සාම ගිවිසුමේ පළමු අදියර සඳහා අත්සන් තබයි"
date: 2025-10-09 11:50:00
---

# ඊශ්‍රායලය සහ හමාස් සංවිධානය සාම ගිවිසුමේ පළමු අදියර සඳහා අත්සන් තබයි

![Thumbnail](https://helakuru.sgp1.cdn.digitaloceanspaces.com/esana/images/lib/donald-trump-2025.jpg)

ඊශ්‍රායලය සහ හමාස් සංවිධානය අතර සාම ගිවිසුමේ පළමු අදියර සඳහා අත්සන් තබා ඇති බව අමෙරිකානු ජනාධිපති ඩොනල්ඩ් ට්‍රම්ප් පවසනවා.

ඒ අනුව, හමාස් භාරයේ පසුවන ඊශ්‍රායල ප්‍රාණ ඇපකරුවන් කඩිනමින් නිදහස්වීමත්, ඊශ්‍රායලය එකඟ වූ සීමාවන් යටතේ ඔවුන්ගේ හමුදා ඉවත් කරගැනීමත් සිදුවනු ඇති බවයි සඳහන් වෙන්නේ.

ඊශ්‍රායල හා හමාස් යුද්ධය යළි ආරම්භ වී මේ වන විට වසර දෙකක් ඉක්මවා ගොස් තිබෙනවා.

2023 වසරේදී හමාස් සටන්කාමීන් විසින් ඊශ්‍රායල ජාතිකයින් 1,200 දෙනෙකු ඝාතනය කර, තවත් 251 දෙනෙකු සිය ප්‍රාණ ඇපයට ගත් අතර, මේ හේතුවෙන් 2023 වසරේ ඔක්තෝබර් මාසයේ සිට ඊශ්‍රායලය විසින් ගාසා තීරය වෙත එල්ල කළ ප්‍රහාරවලින් පුද්ගලයින් 67,183 දෙනෙකු ජීවිතක්ෂයට පත්ව තිබෙන බවයි වාර්තා වෙන්නේ.

