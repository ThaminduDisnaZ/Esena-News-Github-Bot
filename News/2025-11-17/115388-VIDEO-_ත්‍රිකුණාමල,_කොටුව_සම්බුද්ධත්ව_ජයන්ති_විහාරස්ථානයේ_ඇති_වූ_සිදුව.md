---
title: "VIDEO: ත්‍රිකුණාමල, කොටුව සම්බුද්ධත්ව ජයන්ති විහාරස්ථානයේ ඇති වූ සිදුවීම ගැන මහජන ආරක්ෂක ඇමතිගෙන් ප්‍රකාශයක්"
date: 2025-11-17 12:00:00
---

# VIDEO: ත්‍රිකුණාමල, කොටුව සම්බුද්ධත්ව ජයන්ති විහාරස්ථානයේ ඇති වූ සිදුවීම ගැන මහජන ආරක්ෂක ඇමතිගෙන් ප්‍රකාශයක්

![Thumbnail](https://helakuru.sgp1.cdn.digitaloceanspaces.com/esana/images/lib/ananda-wijepala-kov.jpg)

ත්‍රිකුණාමල, කොටුව සම්බුද්ධත්ව ජයන්ති විහාරස්ථානයේ තැන්පත් කළ බුදු පිළිමයක් සම්බන්ධයෙන් ඊයේ (16) රාත්‍රියේ එම ප්‍රදේශයේ යම් උණුසුම්කාරී තත්ත්වයක් මතුවීම සම්බන්ධයෙන් අද (17) පාර්ලිමේන්තුවේ අවධානය යොමුුවුණා.

ඒ අනුව, අද පෙරවරුවේ පාර්ලිමේන්තුව රැස් වූ අවස්ථාවේදී පාර්ලිමේන්තු මන්ත්‍රී දයාසිරි ජයසේකර යොමු කළ පැනයක් සමඟ පාර්ලිමේන්තුවේ උණුසුම් තත්ත්වයක් හට ගත් අතර, පසුව මහජන ආරක්ෂක අමාත්‍ය ආනන්ද විජේපාල විසින් ඒ පිළිබඳව පාර්ලිමේන්තුවේ දී ප්‍රකාශයක් සිදු කරනු ලැබුවා.

ඊයේ (16) රාත්‍රියේ පොලිසිය ක්‍රියාත්මක වී, තැන්පත් කළ බුදු පිළිමය එහි ආරක්ෂාව වෙනුවෙන් ඉවත් කිරීමට කටයුතු කළ බවයි එහිදී අමාත්‍යවරයා සඳහන් කළේ.

කෙසේ වෙතත්, අද දිනය වන විට එම බුදු පිළිමය අදාළ ස්ථානයේ තැන්පත් කිරීමට පොලිසියට උපදෙස් දුන් බවත්, ඒ අනුව එම බුදු පිළිමය මේ වන විටත් අදාළ භූමියේ තැන්පත් කිරීමට කටයුතු කර ඇති බවයි ඔහු පාර්ලිමේන්තුවේ දී වැඩිදුරටත් පවසා සිටියේ.

අදාළ වීඩියෝව පහතින් නරඹන්න.

 

[Watch Video](https://youtube.com/embed/p0pD5QFoBYY)

තවත් වීඩියෝ පුවත් නැරඹීමට එසැණ YouTube නාලිකාව Subscribe කර පිවිසෙන්න.

