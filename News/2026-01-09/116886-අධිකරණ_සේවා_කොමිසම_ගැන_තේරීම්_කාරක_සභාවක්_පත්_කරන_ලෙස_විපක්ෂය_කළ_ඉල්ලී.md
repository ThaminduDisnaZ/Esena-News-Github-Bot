---
title: "අධිකරණ සේවා කොමිසම ගැන තේරීම් කාරක සභාවක් පත් කරන ලෙස විපක්ෂය කළ ඉල්ලීම ප්‍රතික්ෂේප කෙරේ"
date: 2026-01-09 12:10:00
---

# අධිකරණ සේවා කොමිසම ගැන තේරීම් කාරක සභාවක් පත් කරන ලෙස විපක්ෂය කළ ඉල්ලීම ප්‍රතික්ෂේප කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/jagath-wickramarathne-ye.jpg)

අධිකරණ සේවා කොමිෂන් සභාවේ ක්‍රියාවලිය සම්බන්ධයෙන් සොයා බැලීමට පාර්ලිමේන්තු තේරීම් කාරක සභාවක් පත් කරන ලෙසට ඉල්ලා විපක්ෂය කළ යෝජනාව අද (09) කතානායකවරයා විසින් ප්‍රතික්ෂේප කර තිබෙනවා.

ඒ අනුව, දීර්ඝ කරුණු දැක්වීමකින් අනතුරුව කතානායකවරයා ප්‍රකාශ කළේ, මහජන මුදල් පාලනය කළ පමණින් පාර්ලිමේන්තුවට අධිකරණයට වඩා ඉහළ බලයක් නොමැති බවයි.

අධිකරණ විනිසුරුවන්ගේ උසස්වීම්, මාරුවීම්, විනය ක්‍රියාමාර්ග යන කටයුතු සිදු කිරීමට ආණ්ඩුක්‍රම ව්‍යවස්ථාවෙන් බලතල ලබා දී ඇත්තේ අධිකරණ සේවා කොමිෂන් සභාවට බව ද, එයට බලපෑම් කිරීම ව්‍යවස්ථාදායකයට සුදුසු නොවන බව ද කතානායකවරයා වැඩිදුරටත් ප්‍රකාශ කර සිටියා.

