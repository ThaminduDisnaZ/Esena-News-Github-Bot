---
title: "අමෙරිකාවෙන් ශ්‍රී ලංකාවට හෙලිකොප්ටර් යානා 10 ක් ලබාදීමට තීරණය කරයි"
date: 2026-01-09 10:40:00
---

# අමෙරිකාවෙන් ශ්‍රී ලංකාවට හෙලිකොප්ටර් යානා 10 ක් ලබාදීමට තීරණය කරයි

![Thumbnail](https://helakuru.sgp1.cdn.digitaloceanspaces.com/esana/images/lib/us-pane-iop.jpg)

එක්සත් ජනපද නාවික හමුදාව සතු TH-57 (Bell 206 SEA RANGER) වර්ගයේ හෙලිකොප්ටර් යානා 10 ක් ශ්‍රී ලංකා ගුවන් හමුදාව වෙත නොමිලේ ලබාදීමට ඇමෙරිකා එක්සත් ජනපදය තීරණය කර තිබෙනවා.

ඒ අනුව, අමෙරිකාවේ ටෙක්සාස් ප්‍රාන්තයේ නිෂ්පාදිත මෙම යානා, එරට 'අතිරික්ත ආරක්ෂක ද්‍රව්‍ය වැඩසටහන' (Excess Defense Articles Program) යටතේ මෙලෙස ශ්‍රී ලංකාවට ලබාදෙන බවයි ශ්‍රී ලංකාවේ අමෙරිකානු තානාපතිවරිය සිය X ගිණුමේ සටහනක් තබමින් සඳහන් කළේ.

මෙම හෙලිකොප්ටර් යානා 10 ක් කිසිදු පිරිවැයකින් තොරව ශ්‍රී ලංකාවට ලබාදෙන අතර, මෙම යානා 2026 වසරේ මුල් භාගයේදී ශ්‍රී ලංකාවට ලැබීමට නියමිතයි.

මෙම නව හෙලිකොප්ටර් යානා 10 එක්වීමත් සමඟ, දිට්වා වැනි ආපදා සඳහා ශ්‍රී ලංකා ගුවන් හමුදාවේ මෙහෙයුම් ධාරිතාව ඉහළ යන බවයි තානාපතිවරිය වැඩිදුරටත් සඳහන් කර ඇත්තේ.

 

![Image](https://helakuru.sgp1.cdn.digitaloceanspaces.com/esana/images/695fa9cc08803pdf_page_0.jpeg)

