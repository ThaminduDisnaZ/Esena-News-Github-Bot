---
title: "T-56 ගිනි අවියක් සමඟ අත්අඩංගුවට ගත් සැකකරුවෙක් රඳවාගෙන ප්‍රශ්න කිරීමට අවසර"
date: 2026-01-09 11:20:00
---

# T-56 ගිනි අවියක් සමඟ අත්අඩංගුවට ගත් සැකකරුවෙක් රඳවාගෙන ප්‍රශ්න කිරීමට අවසර

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

T-56 වර්ගයේ ගිනි අවියක් සහ පතරොම් 16 ක් සමඟ අත්අඩංගුවට ගත් සැකකරුවෙක් සම්බන්ධයෙන් රැඳවුම් නියෝග ලබාගෙන, වැඩිදුර විමර්ශන සිදු කිරීමට අධිකරණය විසින් අවසර ලබා දී තිබෙනවා.

ඒ අනුව, අදාළ සැකකරු ඊයේ (08) බලපිටිය මහේස්ත්‍රාත් අධිකරණයට ඉදිරිපත් කිරීමෙන් පසුව, එළඹෙන 13 වැනිදා දක්වා රැඳවුම් නියෝග ලබාගෙන ඇති බවයි සඳහන් වන්නේ.

ඉකුත් 07 වැනිදා රාත්‍රී කාලයේ, මීටියාගොඩ පොලිස් වසමේ හරන්නාගොඩ ප්‍රදේශයේදී පොලිස් විශේෂ කාර්ය බළකා ගෝනහේන කඳවුරේ නිලධාරීන් කණ්ඩායමක් විසින් ලද තොරතුරක් මත වැටලීමක් සිදු කර, T-56 වර්ගයේ ගිනි අවියක්, එම වර්ගයේ මැගසිනයක්, T-56 වර්ගයේ පතරොම් 16 ක්, 9mm වර්ගයේ උණ්ඩ යෙදිය හැකි පතරොම් ගැබක් හා හෙරොයින් ග්‍රෑම් 144 සමඟ අදාළ සැකකරු අත්අඩංගුවට ගෙන තිබුණා.

