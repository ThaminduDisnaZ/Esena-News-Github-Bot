---
title: "මොඩියුල සඳහා වෙබ් ලිපින ඇතුළත් නොකරන ලෙස උපදෙස් දී තිබියදී, ඒවා ඇතුළත් කිරීම ගැන පරීක්ෂණයක් සිදු කරනවා - අගමැතිනිය"
date: 2026-01-09 11:00:00
---

# මොඩියුල සඳහා වෙබ් ලිපින ඇතුළත් නොකරන ලෙස උපදෙස් දී තිබියදී, ඒවා ඇතුළත් කිරීම ගැන පරීක්ෂණයක් සිදු කරනවා - අගමැතිනිය

![Thumbnail](https://helakuru.sgp1.cdn.digitaloceanspaces.com/esana/images/lib/harini-amarasuriya-2025.jpg)

නව අධ්‍යාපන ප්‍රතිසංස්කරණ යටතේ 6 ශ්‍රේණියේ සහ 1 ශ්‍රේණියේ මොඩියුල සඳහා වෙබ් අඩවි ලිපින ඇතුළත් නොකරන ලෙස උපදෙස් ලබා දී තිබියදී, එවැනි කටයුත්තක් සිදුවීම සම්බන්ධයෙන් විමර්ශනයක් සිදු කරන බව අධ්‍යාපන අමාත්‍ය අග්‍රමාත්‍ය ආචාර්ය හරිනි අමරසූරිය පවසනවා.

අද මහනායක හිමිවරුන් බැහැදැකීමට පැමිණි අවස්ථාවේදී මල්වතු පාර්ශ්වයේ මහනායක හිමියන් හමුවී අධ්‍යාපන ප්‍රතිසංස්කරණ සම්බන්ධයෙන් දැනුවත් කරමින් අගමැතිවරිය මේ බව සඳහන් කර තිබෙනවා.

පැහැදිලිවම වරදක් සිදු ව ඇති බවත්, ක්‍රියාවලියේ දුර්වලතාවක් තිබෙන බවත්, එසේ නොමැති නම් වෙනත් ආකාරයකින් මේවා මොඩියුල සඳහා ඇතුළත් වූවා ද යන්න අපරාධ පරීක්ෂණ දෙපාර්තමේන්තුව මඟින් පරීක්ෂණ සිදු කරන බවත් අගමැතිවරිය ප්‍රකාශ කළා.

1 සිට 6 ශ්‍රේණිය දක්වා මොඩියුල පොත් 106 ක් තිබෙන බවත්, මේ වන විට එම පොත් 106 ම අධ්‍යාපන අමාත්‍යාංශයට ගෙනැවිත් පරීක්ෂා කරන බවත්, එහිදී ද යම් යම් අඩුපාඩු හමුවී ඇති බවයි අධ්‍යාපන අමාත්‍ය අග්‍රමාත්‍ය ආචාර්ය හරිනි අමරසූරිය වැඩිදුරටත් සඳහන් කර සිටියේ.

