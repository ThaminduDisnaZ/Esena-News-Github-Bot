---
title: "ගැඹුරු පීඩන අවපාතය මඩකලපුවට කිලෝමීටර් 150 ක් දුරින් තිබෙනවා - කාලගුණ දෙපාර්තමේන්තුව"
date: 2026-01-09 19:32:34
---

# ගැඹුරු පීඩන අවපාතය මඩකලපුවට කිලෝමීටර් 150 ක් දුරින් තිබෙනවා - කාලගුණ දෙපාර්තමේන්තුව

![Thumbnail](https://helakuru.sgp1.cdn.digitaloceanspaces.com/esana/images/lib/weather-warning[1].jpg)

නිරිතදිග බෙංගාල බොක්ක මුහුදු ප්‍රදේශයේ පවතින ගැඹුරු පීඩන අවපාතය අද (09) ප.ව. 3.30 වන විට මඩකලපුව සිට කිලෝමීටර් 150 ක් පමණ නැගෙනහිර දෙසින් පිහිටා ඇති බව කාලගුණවිද්‍යා දෙපාර්තමේන්තුවේ අධ්‍යක්ෂ ජනරාල් අතුල කරුණානායක පවසනවා.

ඒ අනුව හෙට (10) සවස් කාලයේදී ත්‍රිකුණාමලය සහ යාපනය අතර ශ්‍රී ලංකා වෙරළ තීරය හරහා ගමන් කිරීමට බොහෝ දුරට ඉඩ ඇති බවයි මාධ්‍ය වෙත අදහස් දක්වමින් ඔහු ප්‍රකාශ කළේ.

ගැඹුරු පීඩන අවපාතයේ වේගය ඉතාම අඩු බවත්, අද දිනයේදී ලංකාවට ඇතුළු වේ යැයි පුරෝකථනය කළ ද එය වෙනස් වී ඇති බවත් ඔහු වැඩිදුරටත් ප්‍රකාශ කළා.

