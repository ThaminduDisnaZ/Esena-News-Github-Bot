---
title: "හෙරොයින් ග්‍රෑම් 83 ක් සන්තකයේ තබාගෙන ජාවාරම් කළ සැකකරුවෙකුට ජීවිතාන්තය දක්වා සිර දඬුවම්"
date: 2026-01-09 14:20:00
---

# හෙරොයින් ග්‍රෑම් 83 ක් සන්තකයේ තබාගෙන ජාවාරම් කළ සැකකරුවෙකුට ජීවිතාන්තය දක්වා සිර දඬුවම්

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

හෙරොයින් මත්කුඩු ග්‍රෑම් 83 ක් සන්තකයේ තබා ගැනීම සහ ජාවාරම් කිරීමේ චෝදනාවලට වරදකරු කළ විත්තිකරුවෙකුට කොළඹ මහාධිකරණය විසින් ජීවිතාන්තය දක්වා සිර දඬුවම් ලබා දීමට නියෝග කර තිබෙනවා.

ඒ අනුව, කොළඹ පූර්වගාමී මහාධිකරණ විනිසුරු නවරත්න මාරසිංහ විසින් මෙම තීන්දුව ලබා දී ඇති බවයි සඳහන් වන්නේ.

කොළඹ, බොරැල්ල ප්‍රදේශයේදී හෙරොයින් මත්කුඩු ග්‍රෑම් 83.7 ක් සන්තකයේ තබා ගැනීම සහ ජාවාරම් කිරීම යන චෝදනා යටතේ මෙම විත්තිකරුට විරුද්ධව නීතිපතිවරයා විසින් නඩු පවරා තිබුණා.

දීර්ඝ විභාගයකින් අනතුරුව මහාධිකරණ විනිසුරුවරයා සඳහන් කළේ විත්තිකරුට එරෙහිව පැමිණිල්ල විසින් එල්ල කර තිබෙන චෝදනා සාධාරණ සැකයෙන් ඔබ්බට ඔප්පු වී තිබෙන බවයි.

මෙම විත්තිකරුට පෙර වැරැද්දක් පවතින බවද පැමිණිල්ල විසින් අධිකරණයට දැනුම් දුන් අතර, ඉදිරිපත් වූ කරුණු සලකා බැලූ විනිසුරුවරයා විසින් විත්තිකරුට ජීවිතාන්තය දක්වා සිර දඬුවම් නියම කර ඇති බවයි වැඩිදුරටත් සඳහන් වන්නේ.

