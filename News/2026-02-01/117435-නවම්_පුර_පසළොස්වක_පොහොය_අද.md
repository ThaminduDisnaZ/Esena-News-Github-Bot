---
title: "නවම් පුර පසළොස්වක පොහොය අද"
date: 2026-02-01 11:35:00
---

# නවම් පුර පසළොස්වක පොහොය අද

![Thumbnail](https://helakuru.sgp1.cdn.digitaloceanspaces.com/esana/images/lib/poya[1].jpg)

නවම් පුර පසළොස්වක පොහොය දිනය අදට (01) යෙදී තිබෙනවා.

බුදුරජාණන් වහන්සේගේ ප්‍රථම සංඝ සම්මේලනය පවත්වා සැරියුත් මුගලන් හිමිවරුන්ට අගසව් තනතුරු පිරිනැමීම අද වැනි පොහොය දිනක සිදු වූ බවයි ශාසන ඉතිහාසයේ දැක්වෙන්නේ.

එමෙන්ම ඕවාද ප්‍රාතිමෝක්ෂය දේශනා කිරීම ද සිදු ව ඇත්තේ අද වැනි නවම් පොහොය දිනක වන අතර බුදුරජාණන් වහන්සේ පිරිනිවන් පෑමට තුන් මසකට පෙර විශාලා නුවර චාපාල චේතිය අසලදී ආයු සංස්කාරය අත්හැරීම සිදු කර ඇත්තේ ද අද වැනි නවම් පොහෝ දිනක බව ද බෞද්ධ ඉතිහාසයේ සඳහන් වනවා.

නවම් පොහොය නිමිත්තෙන් දිවයින පුරා වෙහෙර විහාරවල ආගමික වැඩසටහන් රැසක් අද සංවිධානය කර තිබෙනවා.

