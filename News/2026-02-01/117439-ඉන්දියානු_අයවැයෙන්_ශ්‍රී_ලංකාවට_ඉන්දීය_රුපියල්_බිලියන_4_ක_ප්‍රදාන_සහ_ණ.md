---
title: "ඉන්දියානු අයවැයෙන් ශ්‍රී ලංකාවට ඉන්දීය රුපියල් බිලියන 4 ක ප්‍රදාන සහ ණය ආධාර යෝජනා කරයි"
date: 2026-02-01 20:05:00
---

# ඉන්දියානු අයවැයෙන් ශ්‍රී ලංකාවට ඉන්දීය රුපියල් බිලියන 4 ක ප්‍රදාන සහ ණය ආධාර යෝජනා කරයි

![Thumbnail](https://helakuru.sgp1.cdn.digitaloceanspaces.com/esana/images/lib/india-srilanka-flag[1].jpg)

ඉන්දීය රජය විසින් ඉදිරිපත් කරන ලද 2026 වසර සඳහා වන අයවැය මඟින් ශ්‍රී ලංකාව වෙනුවෙන් ඉන්දීය රුපියල් බිලියන 4 ක ප්‍රදාන සහ ණය ආධාර වෙන් කිරීමට යෝජනා කර තිබෙනවා.

එය 2026/27 මූල්‍ය වර්ෂයට අදාළ අයවැය ඉදිරිපත් කරමින් ඉන්දීය මුදල් අමාත්‍ය නිර්මලා සීතාරාමන් මේ බව සඳහන් කර තිබෙනවා.

මේ අතර, ආසියාවේ තෙවැනි විශාලතම ආර්ථිකය හිමි ඉන්දියාවේ මීළඟ මූල්‍ය වර්ෂය සඳහා වන අයවැය වාර්තාව ඉදිරිපත් කරමින් මුදල් අමාත්‍ය නිර්මලා සීතාරාමන් ප්‍රකාශ කළේ, ගෝලීය අස්ථාවරත්වය හමුවේ වුව ද රටේ ආර්ථික වර්ධනය වේගවත් කිරීම සඳහා නිෂ්පාදන ක්ෂේත්‍රය කෙරෙහි දැඩි අවධානයක් යොමු කරන බවයි.

නිෂ්පාදන ක්ෂේත්‍රයේ ව්‍යුහාත්මක ප්‍රතිසංස්කරණ සිදු කිරීම, ශක්තිමත් මූල්‍ය අංශයක් ගොඩනැඟීම සහ කෘතිම බුද්ධිය (AI) වැනි නවීන තාක්ෂණයන් සඳහා වන ආයෝජන ඉහළ නැංවීම මීළඟ වසරේ ප්‍රමුඛතා වනු ඇති බව ද ඇය වැඩිදුරටත් සඳහන් කර තිබෙනවා.

