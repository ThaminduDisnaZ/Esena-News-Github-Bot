---
title: "මහ‍පොළ ශිෂ්‍යාධාර මුදල රුපියල් 10,000 දක්වා ඉහළට - ජනපති"
date: 2025-11-07 15:21:35
---

# මහ‍පොළ ශිෂ්‍යාධාර මුදල රුපියල් 10,000 දක්වා ඉහළට - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/උසස් අධ්‍යාපනය Thumb.jpg)

ජනාධිපති අනුර කුමාර දිසානායක විසින් 2026 අයවැය ප්‍රකාශය මේ වන විට පාර්ලිමේන්තුවට ඉදිරිපත් කරමින් සිටිනවා.

එහි සජීවී යාවත්කාලීන කිරීම් පහතින්.

* ආබාධ සහිත පුරවැසින්ට පෞද්ගලික අංශයේ රැකියාවක් ලබාදෙන්නේ නම්, රුපියල් 15,000 ක උපරිමයකට යටත්ව, සේවකයන්ගේ වැටුපෙන් 50% ක් ලෙස මාස 24 ක් රජයෙන් මූල්‍ය සහනයක් ලබාදීමට කටයුතු කරනවා.

* සෑම අතින් අතින්ම පිරිසිදු රටක් බිහි කිරීමේ කාරණය යථාර්තයක් කරනවා.

* Clean Sri Lanka වැඩසටහන සඳහා රුපියල් මිලියන 6500 ක්.

* මහ‍පොළ ශිෂ්‍යාධාර මුදල රුපියල් 2500 කින් වැඩි කරනවා. මහ‍පොළ ශිෂ්‍යාධාර මුදල රුපියල් 10,000 ක් බවට පත් වී තිබෙනවා.

* ශිෂ්‍යාධාර දීමනාව 2500 කින් වැඩි කරනවා. එය රුපියල් 9000 දක්වා ඉහළ යනවා.

* අඩු ආදායම්ලාභී පවුල්වල උසස් අධ්‍යාපනය ලබන දරුවන්ට රුපියල් 5000 ක දීමනාවක් ලබාදීමට යෝජනා කරනවා.

අයවැය 2026 සජීවී විකාශය නැරඹීම සඳහා එසැණ Youtube  වෙත පිවිසෙන්න.

මෙතෙක් අයවැය කතාව තුල වැදගත් කරුණු කීපයක් පහතින්,

* ආර්ථිකය ස්ථාවරයි. යළි ආර්ථික අස්ථාවරභාවයක් බලාපොරොත්තු වෙන්න එපා.

* 2026 අවසානයේදී සංචිත බිලියන 07 කරා ලඟාකර ගැනීමට බලාපොරොත්තු වෙනවා.

* 2025 අවසානයේදී රට ආර්ථික අර්බුදයට පෙර පැවති තත්ත්වයට යන්න පුළුවන්.

* අස්වැසුම වැඩසටහන යාවත්කාලීන කර, 2026 දී එය සමාලෝචනය කරනවා.

* මහජන මුදල් අවභාවිතා කර තිබෙනවා නම්, අනිවාර්යයෙන්ම දඬුවම් ලබාදෙනවා.

* 2026 අයවැය තුළින් ආර්ථිකයේ වේගවත් පිම්මක්.

* ණය ප්‍රතිශතය 95% ඉලක්කයට පැමිණ ඇති නිසා ණය ගෙවීම් ගැන බිය විය යුතු නැහැ.

* විදෙස් ආයෝජකයින්ට නේවාසික වීසා ක්‍රමවේදයක්.

* ආයෝජන කලාප ආශ්‍රිත සේවා සංවර්ධනයට රුපියල් මිලියන 1000 ක්.

* ඓතිහාසික හා ස්වභාවික සංචාරක ගමනාන්ත ස්ථාන ප්‍රවර්ධනය කිරීමේ වැඩසටහන්.

* රජයේ තානායම්, ඵලදායිව සංචාරක කර්මාන්තයට.

* බේරේ වැව සංවර්ධනය කර, එය කොළඹ ආකර්ශනීය ස්ථානයක් බවට පත් කිරීමට රුපියල් මිලියන 2500 ක්.

* ඩිජිටල් හැඳුනුම්පත 2026 තුන්වන කාර්තුවේදී.

* QR හරහා රුපියල් 5000 ට වඩා අඩුවෙන් සිදුකරන ගෙවීම් වලට අය කරන සේවා ගාස්තු ඉවතට.

* රජයේ සියලු ගෙවීම් online කිරීමට කටයුතු කරනවා.

* නව පර්යේෂණ මඟින් සොයාගන්නා දේවල් වානිජකරණය සඳහා රජය මූල්‍යාධාර සැපයීමට රුපියල් මිලියන 1200 ක්.

* ඩිජිටල් සන්නිවේදන කුළුණු සඳහා වසර පහක බදු සහන ලබා දෙනවා.

