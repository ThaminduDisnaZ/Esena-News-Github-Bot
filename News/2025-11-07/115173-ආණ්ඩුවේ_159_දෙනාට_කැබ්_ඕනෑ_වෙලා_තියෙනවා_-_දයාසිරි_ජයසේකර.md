---
title: "ආණ්ඩුවේ 159 දෙනාට කැබ් ඕනෑ වෙලා තියෙනවා - දයාසිරි ජයසේකර"
date: 2025-11-07 20:35:00
---

# ආණ්ඩුවේ 159 දෙනාට කැබ් ඕනෑ වෙලා තියෙනවා - දයාසිරි ජයසේකර

![Thumbnail](https://helakuru.sgp1.cdn.digitaloceanspaces.com/esana/images/lib/dayasiri-my.jpg)

ආණ්ඩුව, 2026 වසරේ අයවැය තුළින් පළාත් සභා මැතිවරණය පැවැත්වීමට අඩු මුදලක් වෙන් කර ඇති බව සමගි ජන බලවේගයේ පාර්ලිමේන්තු මන්ත්‍රී දයාසිරි ජයසේකර පවසනවා.

ඒ අනුව, 2026 වසරේදී ද පළාත් සභා මැතිවරණය නොපැවැත්වීමට ආණ්ඩුව කටයුතු කරමින් ඇති බවයි අයවැයෙන් අනතුරුව මාධ්‍ය වෙත අදහස් දක්වමින් මන්ත්‍රීවරයා ප්‍රකාශ කළේ.

වාහන ලබා නොදෙන බවට ආණ්ඩුව ප්‍රකාශ කළ බවත්, දැන් ආණ්ඩුවේ සිටින මන්ත්‍රීවරුන් 159 ට කැබ් අවශ්‍ය වී ඇති ආකාරයක් මෙවර අයවැය මඟින් පෙන්නුම් කරන බවයි සමගි ජන බලවේගයේ පාර්ලිමේන්තු මන්ත්‍රී දයාසිරි ජයසේකර වැඩිදුරටත් සඳහන් කර සිටියේ.

