---
title: "VAT සහ සමාජ ආරක්ෂණ දායකත්ව බද්ද සඳහා ලියාපදිංචිවීමේ වාර්ෂික පිරිවැටුම් සීමාව රුපියල් මිලියන 36 දක්වා අඩු කිරීමට පියවර ගන්නවා - ජනපති"
date: 2025-11-07 17:19:48
---

# VAT සහ සමාජ ආරක්ෂණ දායකත්ව බද්ද සඳහා ලියාපදිංචිවීමේ වාර්ෂික පිරිවැටුම් සීමාව රුපියල් මිලියන 36 දක්වා අඩු කිරීමට පියවර ගන්නවා - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/බදු  Thumb.jpg)

ජනාධිපති අනුර කුමාර දිසානායක විසින් 2026 අයවැය ප්‍රකාශය මේ වන විට පාර්ලිමේන්තුවට ඉදිරිපත් කරමින් සිටිනවා.

එහි සජීවී යාවත්කාලීන කිරීම් පහතින්.

* 2025 සැප්තැම්බර් 30 වන විට ලියාපදිංචි බදු ගෙවන්නන්ගේ සංඛ්‍යාව 2024 වසරට සාපේක්ෂව ලක්ෂ 03 කින් වැඩි වී තිබෙනවා.

* සමාන තරඟකාරීත්වයක් තහවුරු කිරීම සඳහා ආනයනික පොල්තෙල් සහ පාම්තෙල් මත අය වන විශේෂ වෙළඳ භාණ්ඩ බද්ද ඉවත් කර, ඒ වෙනුවට එකතු කළ අගය මත බද්ද ඇතුළුව සාමාන්‍ය බදු ව්‍යුහය 2026 වසරේ අප්‍රේල් මස සිට ක්‍රියාත්මක කිරීමට යෝජනා කරනවා.

* බදු පදනම පුළුල් කිරීම සඳහා, එකතු කළ අගය මත බද්ද සහ සමාජ ආරක්ෂණ දායකත්ව බද්ද සඳහා ලියාපදිංචි වීමේ වාර්ෂික පිරිවැටුම් සීමාව 2026 වසරේ අප්‍රේල් මස පළමුවන දින සිට ක්‍රියාත්මක වන පරිදි රුපියල් මිලියන 60 සිට රුපියල් මිලියන 36 දක්වා අඩු කිරීමට අපි යෝජනා කරනවා.

* සමාන තරඟකාරීතත්ත්වයක් තහවුරු කිරීමට ආනයනික රෙදි මත වන සෙස් බද්ද ඉවත් කිරීමටත්, ඒ වෙනුවට එකතු කළ අගය මත බද්ද පැනවීමටත් යෝජනා කරනවා. මෙම යෝජනාව 2026 වසරේ අප්‍රේල් මස පළමුවන දින සිට ක්‍රියාත්මක කිරීමට යෝජනා කරනවා.

* වාහන ආනයනික අවස්ථාවේදී හෝ නිෂ්පාදනය කර විකිණීමේ දී සමාජ ආරක්ෂණ දායකත්ව බද්ද අය කර, පසු අලෙවිකරණ අවස්ථාවලදී මෙම බද්ද නිදහස් කිරීමට යෝජනා කරන අතර, මෙය 2026 අප්‍රේල් මස සිට ක්‍රියාත්මක කිරීමට අපේක්ෂා කරනවා.

අයවැය 2026 සජීවී විකාශය නැරඹීම සඳහා එසැණ Youtube  වෙත පිවිසෙන්න.

