---
title: "පල්ලියේ ෆාදර් දෙවැනි පාරටත් පන්සලේ බණ කිව්වා කියලා තමයි කියන්න වෙන්නේ - හර්ෂ ද සිල්වා"
date: 2025-11-07 21:15:00
---

# පල්ලියේ ෆාදර් දෙවැනි පාරටත් පන්සලේ බණ කිව්වා කියලා තමයි කියන්න වෙන්නේ - හර්ෂ ද සිල්වා

![Thumbnail](https://helakuru.sgp1.cdn.digitaloceanspaces.com/esana/images/lib/harsha-de-silva-budget-2025.jpg)

ආණ්ඩුව විසින් ඉදිරිපත් කළ අයවැය තුළ අන්තර්ගත වන්නේ නව ලිබරල් වැඩපිළිවෙළක් බව සමගි ජන බලවේගයේ පාර්ලිමේන්තු මන්ත්‍රී හර්ෂ ද සිල්වා පවසනවා.

ඒ අනුව, රජය විසින් ආර්ථිකය වර්ධනය කරන්නේ කෙසේදැයි යන කරුණු සම්බන්ධයෙන් මෙවර අයවැය තුළින් කිසිවක් ප්‍රකාශ නොකළ බවයි අයවැයෙන් අනතුරුව මාධ්‍ය වෙත අදහස් දක්වමින් මන්ත්‍රීවරයා ප්‍රකාශ කළේ.

2027 වසරේ ක්‍රියාත්මක කිරීමට නියමිත දේපළ බද්ද සම්බන්ධයෙන් හෝ වැඩිහිටි ප්‍රජාවට වැඩිපුර ලබාදුන් 5% ක පොලිය මෙම වසරෙන් නවත්වනවා ද යන්න සම්බන්ධයෙන් වන කරුණු රජය ඉදිරිපත් නොකළ බවද මන්ත්‍රීවරයා සඳහන් කළා.

‘පල්ලියේ ෆාදර් දෙවැනි පාරටත් පන්සලේ බණ කිව්වා කියලා තමයි කියන්න වෙන්නේ’ යනුවෙන් ඔහු වැඩිදුරටත් අදහස් දක්වා සිටියා.

