---
title: "මස්කෙළිය ප්‍රදේශයේ ත්‍රිරෝද රථයක් ලිස්සා ගොස් දුරකථන රැහැන් කණුවක ගැටී අනතුරට ලක්වෙයි"
date: 2025-11-07 11:45:00
---

# මස්කෙළිය ප්‍රදේශයේ ත්‍රිරෝද රථයක් ලිස්සා ගොස් දුරකථන රැහැන් කණුවක ගැටී අනතුරට ලක්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/accident-new.jpg)

මස්කෙළිය අප්කට් සිට හැටන් දක්වා අධික වේගයෙන් ධාවනය වූ ත්‍රිරෝද රථයක් ලිස්සා ගොස්, දුරකථන රැහැන් කණුවක ගැටීමෙන් අනතුරක් සිදු වී තිබෙනවා.

ත්‍රිරෝද රථය අනතුරට පත් වන අවස්ථාවේදී එම රථය තුළ සිව් දෙනෙකු ගමන් කර ඇති බවත්, අනතුරින් ත්‍රිරෝද රථ රියැදුරා සහ පසුපස අසුනේ ගමන් ගත් රියැදුරාගේ බිරිඳ තුවාල ලබා දික්ඔය මූලික රෝහල වෙත ඇතුළත් කර ඇති බවයි සඳහන් වන්නේ.

මෙම අනතුරින් ත්‍රිරෝද රථයට දැඩි අලාභ හානි සිදු වී තිබුණා.

මේ දිනවල මධ්‍යම කඳුකරයේ පවතින අයහපත් කාලගුණයත් සමඟ මාර්ග ලිස්සන සුළු බැවින්, එම මාර්ගවල රථවාහන ධාවනය කිරීමේ දී සැලකිලිමත්ව හා සෙමින් රිය ධාවනය කරන ලෙස පොලිසිය රියැදුරන්ගෙන් ඉල්ලා සිටිනවා.

