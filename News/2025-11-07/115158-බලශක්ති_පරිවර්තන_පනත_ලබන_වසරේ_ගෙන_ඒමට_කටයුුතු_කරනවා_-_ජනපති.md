---
title: "බලශක්ති පරිවර්තන පනත ලබන වසරේ ගෙන ඒමට කටයුුතු කරනවා - ජනපති"
date: 2025-11-07 16:35:50
---

# බලශක්ති පරිවර්තන පනත ලබන වසරේ ගෙන ඒමට කටයුුතු කරනවා - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/බලශක්තිය Thumb.jpg)

ජනාධිපති අනුර කුමාර දිසානායක විසින් 2026 අයවැය ප්‍රකාශය මේ වන විට පාර්ලිමේන්තුවට ඉදිරිපත් කරමින් සිටිනවා.

එහි සජීවී යාවත්කාලීන කිරීම් පහතින්.

*  විදුලි බලය උපයෝගී කරගෙන ජාතික ආර්ථිකය පණ ගැන්වීම උදෙසා නව ක්ෂේත්‍ර වෙත ප්‍රවේශ වීම කෙරෙහි අවධානය යොමු කරන අතර, Data Centers (දත්ත පද්ධති මධ්‍යස්ථාන), Transport Electrification (ප්‍රවාහන විද්‍යුත්කරණය), Green Hydrogen (හරිත හයිඩ්‍රජන්), Green Ammonia (හරිත ඇමෝනියා) එම ක්ෂේත්‍ර වනවා.

* ‍ විදුලි සම්ප්‍රේෂණ සහ බෙදාහැරීමේ පද්ධති නවීන සුහුරු තාක්ෂණය ඔස්සේ දියුණු කිරීම සඳහා කාර්යය සවිබල ගැන්වීම සඳහා බලශක්ති, ඩිජිටල්, ප්‍රවාහන ඒකාබද්ධ ආර්ථික ප්‍රවර්ධන රාමුවක් (Integrated Economy Development Framework) ස්ථාපිත කරනවා.

* ඒ සඳහා අවශ්‍ය වන නීතිමය රාමුව සකසා ගැනීමේ අරමුණින් බලශක්ති පරිවර්තන පනත (Energy Transition Act) ලබන වසර තුළ ගෙන ඒමට බලාපොරොත්තු වෙනවා.

* රාජ්‍ය පෞද්ගලික හවුල්කාරීත්වය තුළින්, ඌන උපයෝජිත ගොඩනැඟිලි හෝ ඉදිකිරීම් වැඩිදියුණු කර ආදායම් ඉපයිය හැකි ව්‍යාපෘති වන හෝටල්, ව්‍යාපාරික මධ්‍යස්ථාන, කර්මාන්ත ශාලා හෝ වෙනත් කාර්යයන් සඳහා යෙදවීම පිළිබඳ අධ්‍යයනය කර, ඒ අනුව මෙම සම්පත් ඵලදායී ලෙස භාවිතයට ගැනීමට අවශ්‍ය සැලසුම් සකස් කරනවා.

අයවැය 2026 සජීවී විකාශය නැරඹීම සඳහා එසැණ Youtube  වෙත පිවිසෙන්න.

