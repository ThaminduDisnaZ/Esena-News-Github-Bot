---
title: "මත්ද්‍රව්‍ය චෝදනා එල්ලවුණු විදුහල්පතිවරයාගේ බිරිඳ සිය නාගරික මන්ත්‍රී ධුරයෙන් ඉල්ලා අස්වෙන බව දැනුම්දුන්නා - NPP මහලේකම්"
date: 2025-11-07 10:41:39
---

# මත්ද්‍රව්‍ය චෝදනා එල්ලවුණු විදුහල්පතිවරයාගේ බිරිඳ සිය නාගරික මන්ත්‍රී ධුරයෙන් ඉල්ලා අස්වෙන බව දැනුම්දුන්නා - NPP මහලේකම්

![Thumbnail](https://helakuru.sgp1.cdn.digitaloceanspaces.com/esana/images/lib/npp-399388.jpg)

හෙරොයින් මත්ද්‍රව්‍ය සම්බන්ධයෙන් අත්අඩංගුවට ගත් අනුරාධපුර විදුහල්පතිවරයාගේ බිරිඳ වන ජාතික ජන බලවේගයේ පෑලියගොඩ නාගරික මන්ත්‍රීවරිය සිය ධුරයෙන් ඉල්ලා අස්වී තිබෙනවා.

දිස්නා නෙරංජලා නමැති මෙම නාගරික මන්ත්‍රීවරිය සිය ඉල්ලා අස්වීම ගම්පහ දිස්ත්‍රික් තේරීම් භාර නිලධාරිවරයා යොමු කර ඇති බවත්, එහි පිටපතක් ජාතික ජන බලවේගයේ ප්‍රධාන ලේකම්වරයා වෙත ද යොමුකර ඇති බවයි ජාතික ජන බලවේගය සඳහන් කරන්නේ.

අනුරාධපුරය ප්‍රදේශයේ දී හෙරොයින් සමඟ අත්අඩංගුවට ගත් අදාළ විදුහල්පතිවරයා ලබන 12 වැනිදා දක්වා රඳවාගෙන ප්‍රශ්න කිරීමට තඹුත්තේගම මහේස්ත්‍රාත් අධිකරණය විසින් අනුරාධපුර කොට්ඨාස අපරාධ විමර්ශන කාර්යාලයට අද අවසර ලබාදී තිබුණා.

