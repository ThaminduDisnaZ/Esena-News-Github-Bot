---
title: "තීරු බදු අනුපාත සංශෝධනය කිරීමට පියවර - ජනපති"
date: 2025-11-07 17:29:01
---

# තීරු බදු අනුපාත සංශෝධනය කිරීමට පියවර - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/%E0%B6%B6%E0%B6%AF%E0%B7%94%20%20Thumb.jpg)

ජනාධිපති අනුර කුමාර දිසානායක විසින් 2026 අයවැය ප්‍රකාශය මේ වන විට පාර්ලිමේන්තුවට ඉදිරිපත් කරමින් සිටිනවා.

එහි සජීවී යාවත්කාලීන කිරීම් පහතින්.

* දැනට ක්‍රියාත්මක වන 0%, 15%, 20% වන තීරු බදු අනුපාත, 2026 අප්‍රේල් මස සිට ක්‍රියාත්මක වන පරිදි 0%, 10%, 20%, 30% ලෙසට, ජාතික තීරු බදු ප්‍රතිපත්තිය ක්‍රියාත්මක කිරීමට අප යෝජනා කරනවා.

* තීරු බදු නොවන ආනයන බදු ඉවත් කිරීම සඳහා කාල රාමුවකට අනුව සැලසුමක් සකස් කර ක්‍රියාත්මක කිරීමට යෝජනා කරනවා.

* මුදල් විශුද්ධිකරණය වැලැක්වීම සහ ත්‍රස්තවාදය සඳහා අරමුදල් සැපයීම මැඩ පැවැත්වීමේ රාමුව (AML/CFT Framework) සම්බන්ධයෙන් මූල්‍ය බුද්ධි ඒකකය සහ අනෙකුත් බලාත්මක කරන ආයතන සමඟ බදු පරිපාලන අධිකාරීන් විසින් තොරතුරු හුවමාරු කර ගැනීමට ඉඩ සැලසෙන නෛතික ප්‍රතිපාදන අදාළ බදු අණ පනත්වලට ඇතුලත් කළ යුතු බවට යෝජනා කරනවා.

* මුදල් විශුද්ධිකරණය සහ ත්‍රස්තවාදය සඳහා අරමුදල් සැපයීමට එරෙහි රජයේ වැඩ පිළිවෙළ ශක්තිමත් කිරීම සඳහා බදු සම්බන්ධ වැරදි අර්ථ නිරූපණය කිරීම, නීතිපතිවරයා විසින් නඩු පැවරීම, දඩ සහ දඬුවම් නියම කිරීම ඇතුළු බලාත්මක කිරීම් සිදු කිරීම සඳහා අවශ්‍ය නෛතික ප්‍රතිපාදන සියලු බදු පනත්වලට හඳුන්වා දීමට යෝජනා කරනවා.

* API ඒකාබද්ධ කිරීමට සහාය වීම සඳහා ඔවුන්ගේ ERP පද්ධති වැඩිදියුණු කළ තෝරාගත් සමාගම් සමූහයක් සම්බන්ධ නියමු ව්‍යාපෘතියක් අවසන් කර මෙම වසර ඇතුළත ක්‍රියාත්මක කිරීමට අපේක්ෂා කරනවා.

* පළමු අදියරේ දී, API යාන්ත්‍රණය හරහා තෝරාගත් නියමු සමාගම් සමඟ ඒකාබද්ධ කිරීම හා අපනයන-නැඹුරු ව්‍යවසායයන් ආවරණය කිරීම සඳහා පද්ධතිය පුළුල් කරනු ලබනවා. දෙවන අදියරේ දී සියලුම VAT ලියාපදිංචි බදු ගෙවන්නන් ඇතුළත් කරනවා.

* තුන්වන අදියරේ දී, විකුණුම්පොළ ගෙවීම් යන්ත්‍ර (POS) හරහා e-ඉන්වොයිස් පද්ධතිය තත්‍යකාලීන ගනුදෙනු වාර්තා කිරීමට යොමු කර, බදු අනුකූලතාව වැඩි දියුණු කර, සම්පූර්ණයෙන්ම වෙබ් පාදක වේදිකාවක් හරහා VAT පරිපාලනයේ කාර්යක්ෂමතාව සහ විනිවිදභාවය වැඩි දියුණු කිරීමට බලාපොරොත්තු වෙනවා.

අයවැය 2026 සජීවී විකාශය නැරඹීම සඳහා එසැණ Youtube  වෙත පිවිසෙන්න.

