---
title: "බදු නොගසා රට කරවන්නේ කොහොමද කියලා මේ අයවැයෙනුත් මාලිමාව ඔප්පු කළා - වසන්ත සමරසිංහ"
date: 2025-11-07 19:40:00
---

# බදු නොගසා රට කරවන්නේ කොහොමද කියලා මේ අයවැයෙනුත් මාලිමාව ඔප්පු කළා - වසන්ත සමරසිංහ

![Thumbnail](https://helakuru.sgp1.cdn.digitaloceanspaces.com/esana/images/lib/wasantha-samarasinhe-media-nn.jpg)

2026 වසර සඳහා පරිපූර්ණ වූ අයවැයක් ජනාධිපති අනුර කුමාර දිසානායක විසින් ඉදිරිපත් කර ඇති බව අමාත්‍ය වසන්ත සමරසිංහ පවසනවා.

ඒ අනුව, සංවර්ධනය මෙන්ම, මෙතෙක් කාලයක් ප්‍රතිලාභ අහිමි වූ සමාජ කොටස් සියල්ලටම මෙවර අයවැය මඟින් අවධානය යොමු කර ඇති බවයි අයවැයෙන් අනතුරුව මාධ්‍ය වෙත අදහස් දක්වමින් අමාත්‍යවරයා සඳහන් කළේ‍‍.

මෙතෙක් කාලයක් රටේ පැවති හොරකම, දූෂණය, වංචාව නතර කර, මුදල් ඉතිරි කර ගැනීම පමණක් නොව, රජය විසින් ණය සීමාව ද අඩු කර ගැනීමට සමත්ව ඇති බව අමාත්‍යවරයා පෙන්වා දුන්නා.

බදු පැනවීමකින් තොරව රට කරවන ආකාරය මෙවර අයවැය තුළින් ද ජාතික ජන බලවේගය පෙන්නුම් කළ බවයි අමාත්‍ය වසන්ත සමරසිංහ වැඩිදුරටත් ප්‍රකාශ කර සිටියේ.

