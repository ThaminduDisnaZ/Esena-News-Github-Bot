---
title: "වතු කම්කරුවන්ගේ දෛනික වැටුප රුපියල් 1550 ක් දක්වා වැඩි කරනවා. පැමිනීමේ දිරි දීමනාවක්ද ලබාදෙනවා - ජනපති"
date: 2025-11-07 15:43:18
---

# වතු කම්කරුවන්ගේ දෛනික වැටුප රුපියල් 1550 ක් දක්වා වැඩි කරනවා. පැමිනීමේ දිරි දීමනාවක්ද ලබාදෙනවා - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/දිළිඳුකම Thumb.jpg)

ජනාධිපති අනුර කුමාර දිසානායක විසින් 2026 අයවැය ප්‍රකාශය මේ වන විට පාර්ලිමේන්තුවට ඉදිරිපත් කරමින් සිටිනවා.

එහි සජීවී යාවත්කාලීන කිරීම් පහතින්.

* වතු කම්කරුවන්ට දැනට ගෙවනු ලබන දෛනික අවම වැටුප වන රුපියල් 1,350, 2026 ජනවාරි සිට රුපියල් 1,550 ක් දක්වා වැඩි කිරීමට යෝජනා කරනවා.

* එම රුපියල් 1,550 ක වැටුපට අමතරව රජය විසින් පැමිණීමේ දෛනික දිරි දීමනාවක් ලෙස රුපියල් 200 ක් ගෙවීමට යෝජනා කරනවා. ඒ සඳහා රුපියල් මිලියන 5,000 ක ප්‍රතිපාදන වෙන් කිරීමට යෝජනා කරනවා.

* දීර්ඝ කාලයක් තිස්සේ අවශ්‍යතාවයක්ව පවතින ඌව පළාත් සභාවේ පරිපාලන සංකීර්ණයේ දෙවන අදියර ඉදිකිරීමට යෝජනා කරනවා.

* මොනරාගල සහ අම්පාර නගරවල, පොදු කටයුතු සඳහා යෝග්‍ය ශ්‍රවණාගාර පහසුකම් අන්තර්ගත වන පරිශ්‍රයක් ඉදි කිරීමේ මූලික වැඩ කටයුතු සඳහා රුපියල් මිලියන 200 ක් අදාළ පළාත් සභාවලට වෙන් කිරීමට යෝජනා කරනවා.

* මීට පෙර ආරම්භ කර අතරමඟ නවතා තිබූ මාර්ග සහ පාලම් ඉදි කිරීම් යළි සක්‍රිය කිරීමටත්, ප්‍රධාන මංසන්ධි පුළුල් කිරීමටත් කටයුතු කරනවා. ඒ අනුව, පිළිවෙළින් ග්‍රාමීය මාර්ග සඳහා රුපියල් මිලියන 24,000 ක්ද, ග්‍රාමීය පාලම් සඳහා රුපියල් මිලියන 2,500 ක්ද වෙන් කර තිබෙනවා. 

අයවැය 2026 සජීවී විකාශය නැරඹීම සඳහා එසැණ Youtube  වෙත පිවිසෙන්න.

