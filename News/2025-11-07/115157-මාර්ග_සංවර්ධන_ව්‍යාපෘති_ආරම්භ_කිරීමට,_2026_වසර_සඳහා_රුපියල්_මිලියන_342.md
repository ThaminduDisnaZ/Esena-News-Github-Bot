---
title: "මාර්ග සංවර්ධන ව්‍යාපෘති ආරම්භ කිරීමට, 2026 වසර සඳහා රුපියල් මිලියන 342,000 ක් - ජනපති"
date: 2025-11-07 16:29:51
---

# මාර්ග සංවර්ධන ව්‍යාපෘති ආරම්භ කිරීමට, 2026 වසර සඳහා රුපියල් මිලියන 342,000 ක් - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/සංවර්ධනය හා යටිතල පහසුකම් Thumb.jpg)

ජනාධිපති අනුර කුමාර දිසානායක විසින් 2026 අයවැය ප්‍රකාශය මේ වන විට පාර්ලිමේන්තුවට ඉදිරිපත් කරමින් සිටිනවා.

එහි සජීවී යාවත්කාලීන කිරීම් පහතින්.

* ‍ මාර්ග සංවර්ධන ව්‍යාපෘති ආරම්භ කිරීමට, 2026 වසර සඳහා රුපියල් මිලියන 342,000 ක්.

* මධ්‍යම අධිවේගී මාර්ගයේ, කඩවත - මීරිගම කොටස ඉදිකිරීමට 2026 වසර සඳහා රුපියල් මිලියන 66,150 ක්.

* මධ්‍යම අධිවේගී මාර්ගයේ, පොතුහැර සිට ගලගෙදර දක්වා වන තෙවන අදියරෙහි, පොතුහැර සිට රඹුක්කන දක්වා කොටසේ ඉදිකිරීම් 2027 මුල් කාර්තුවේ අවසන් කිරීමට සැලසුම් කර තිබෙන අතර, ඒ සඳහා රුපියල් මිලියන 10,500 ක් වෙන් කර තිබෙනවා.

* මාර්ග සංවර්ධන අධිකාරිය ලබාගෙන ඇති ණය මුදලින්, ඉදිරි වර්ෂයන්හිදී ගෙවිය යුතු ණය මුදලෙහි කොටසක් මෙම වසර තුළදී ගෙවා අවසන් කිරීම නිසා රුපියල් මිලියන 20,000 ක ප්‍රතිපාදනයක් සලසා දීමට යෝජනා කරනවා.

* මහනුවර බහුවිධ ප්‍රවාහන මධ්‍යස්ථානය ඉදිකිරීමට සමගාමීව මහනුවර නගරය වෙත ප්‍රවේශ වන මාර්ග කිහිපයක් පුළුල් කිරීම සහ වැඩි දියුණු කිරීමට මෙවර අයවැයෙන් ප්‍රතිපාදන සලසා තිබෙනවා.

* කුරුණෑගල - දඹුල්ල යෝජිත අධිවේගී මාර්ගය සඳහා ඉඩම් අත්පත් කර ගැනීමේ කටයුතු අවසන් කිරීම සඳහා රුපියල් මිලියන 1,000 ක්.

* ‍කුළුණු මත ඉදි කෙරෙන වරාය පිවිසුම් අධිවේගී මාර්ගයේ වරාය නගර අන්තයේ සිට සමුද්‍රීය මාර්ගය (Marine Drive) දක්වා සම්බන්ධතාවය ඉදිකිරිම පිළිබඳ ශක්‍යතා අධ්‍යයනයක් සිදු කිරීමට රුපියල් මිිලියන 330 ක ප්‍රතිපාදන.

* මාර්ග ආරක්ෂාවට අදාළ යටිතල පහසුකම් සංර්වධනය කිරීමේ අරමුණින්, පුළුල් මාර්ග ආරක්ෂණ වැඩසටහනක් ක්‍රියාත්මක කිරීම සඳහා වෙන් කර ඇති ප්‍රතිපාදනවලට අමතරව රුපියල් මිලියන 1,000 ක්.

අයවැය 2026 සජීවී විකාශය නැරඹීම සඳහා එසැණ Youtube  වෙත පිවිසෙන්න.

