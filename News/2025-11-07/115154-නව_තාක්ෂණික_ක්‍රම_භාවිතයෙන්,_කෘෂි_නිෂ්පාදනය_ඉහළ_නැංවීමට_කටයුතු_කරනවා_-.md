---
title: "නව තාක්ෂණික ක්‍රම භාවිතයෙන්, කෘෂි නිෂ්පාදනය ඉහළ නැංවීමට කටයුතු කරනවා - ජනපති"
date: 2025-11-07 16:11:30
---

# නව තාක්ෂණික ක්‍රම භාවිතයෙන්, කෘෂි නිෂ්පාදනය ඉහළ නැංවීමට කටයුතු කරනවා - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/කෂිකර්මාන්තය Thumb.jpg)

ජනාධිපති අනුර කුමාර දිසානායක විසින් 2026 අයවැය ප්‍රකාශය මේ වන විට පාර්ලිමේන්තුවට ඉදිරිපත් කරමින් සිටිනවා.

එහි සජීවී යාවත්කාලීන කිරීම් පහතින්.

*  “නිෂ්පාදන සමූපකාර සමිති ගොඩනැඟීම සහ තරුණ ව්‍යාවසායකයින් නිර්මාණය” යන වැඩසටහනට, අමතර රුපියල් මිලියන 500 ක් ලබා දීමට යෝජනා කරනවා.

* ලොකු ලූනු, අර්තාපල් සහ බඩ ඉරිඟු ඇතුළු ආහාර භෝග නිෂ්පාදනවල මිල උච්චාවචනය අවම කර ගැනීම සඳහා සතොස මඟින් සපයන සේවාවට අදාළ යාන්ත්‍රණය ශක්තිමත් කිරීමට හා ගබඩාකරණයේ පහසුකම් වැඩිදියුණු කිරීමට රුපියල් මිිලියන 1,000 ක්.

* දඹුල්ල ශීතාගාර කෘෂි ගබඩාව ඵලදායීව යොදාගැනීම සඳහා සූර්ය පැනල පද්ධතියක් ස්ථාපනය කිරීමට අවශ්‍ය ප්‍රතිපාදන සඳහා රුපියල් මිලියන 250 ක්.

* නව තාක්ෂණික ක්‍රම භාවිතයෙන්, දේශගුණ සුහුරු වාරි තාක්ෂණය යොදාගෙන, මාතලේ, මහනුවර හා වියලි කලාපයේ ශක්‍යතාවයක් සහිත ප්‍රදේශයන් හි කෘෂි නිෂ්පාදනය ඉහළ නැංවීමට කටයුතු කරනවා.

* ඒ වෙනුවෙන්, හඳුනාගත් වාරිමාර්ග ක්‍රම 400 ක් සඳහා රුපියල් මිලියන 4,000 ක් මධ්‍යකාලීන අයවැය රාමුව තුළ ලබාදීමට යෝජනා කරන අතර, ඉන් වාරිමාර්ග ක්‍රම 100 ක් 2026 වසරේදී ක්‍රියාත්මක කිරීමට රුපියල් මිලියන 1,000 ක් වෙන් කිරීමට යෝජනා කරනවා.

* ජාතික පශු සම්පත් සංවර්ධන මණ්ඩලයට අයත් තෝරාගත් ගොවිපළ කිහිපයක, උසස් ආරයේ කිරි ගවයින් සහ සූකර ප්‍රභේද කිහිපයකට අයත් අභිජනන ඒකක වැඩිදියුණු කිරීමට හා පෝෂ්‍යය තෘණ වගා කිරීමට ප්‍රමුඛතාවය ලබා දෙනු ඇති අතර, ඒ සඳහා රුපියල් මිලියන 1,000 ක් වෙන් කිරීමට යෝජනා කරනවා.

* මිල්කෝ සමාගමේ බඬල්ගම නව කිරි කර්මාන්ත ශාලාවේ ඉදිකිරීම් කටයුතු නැවත ආරම්භ කිරීම සඳහා රුපියල් මිලියන 3,000 ක් ලබා දීමට යෝජනා කරනවා.

අයවැය 2026 සජීවී විකාශය නැරඹීම සඳහා එසැණ Youtube  වෙත පිවිසෙන්න.

