---
title: "හෙරොයින් සමඟ අත්අඩංගුවට ගත් අනුරාධපුර විදුහල්පතිවරයාගේ වැඩ තහනම් කෙරේ"
date: 2025-11-07 10:45:00
---

# හෙරොයින් සමඟ අත්අඩංගුවට ගත් අනුරාධපුර විදුහල්පතිවරයාගේ වැඩ තහනම් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/ministry-of-education-thumb.jpg)

හෙරොයින් තොගයක් සමග අත්අඩංගුවට ගත් විදුහල්පතිවරයාගේ වැඩ තහනම් කිරීමට උතුරු මැද පළාත් අධ්‍යාපන අධ්‍යක්ෂවරයා තීරණය කර තිබෙනවා.

ඒ අනුව අනුරාධපුර කොට්ඨාස අපරාධ විමර්ශන කාර්යාංශය ඉදිරිපත් කළ කරුණු සලකා බලමින්, ආයතන සංග්‍රහයේ වගන්ති යටතට ගැනෙන වරදක් සිදුකර ඇති බැවින්, වහාම ක්‍රියාත්මක වන පරිදි ඔහුගේ වැඩ තහනම් කිරීමට කටයුතු කරන බවයි උතුරු මැද පළාත් අධ්‍යාපන දෙපාර්තමේන්තුව විසින් නිවේදනයක් නිකුත් කරමින් දැනුම් දී ඇත්තේ.

අදාළ විදුහල්පතිවරයා පසුගියදා හෙරොයින් කිලෝග්‍රෑම් 1 යි ග්‍රෑම් 118 ක් සමග අත්අඩංගුවට ගෙන තිබුණා.

මේ අතර අදාළ සිද්ධියට සම්බන්ධ විදුහල්පතිවරයාගේ බිරිඳ වන ජාතික ජන බලවේගයේ නාගරික මන්ත්‍රිනී දිස්නා නෙරංජලා විසින් සිය ඉල්ලා අස්වීම භාර දී ඇති බවයි සඳහන් වන්නේ.

