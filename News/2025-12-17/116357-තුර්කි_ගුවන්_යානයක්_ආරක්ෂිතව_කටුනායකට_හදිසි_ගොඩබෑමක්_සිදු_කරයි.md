---
title: "තුර්කි ගුවන් යානයක් ආරක්ෂිතව කටුනායකට හදිසි ගොඩබෑමක් සිදු කරයි"
date: 2025-12-17 06:50:35
---

# තුර්කි ගුවන් යානයක් ආරක්ෂිතව කටුනායකට හදිසි ගොඩබෑමක් සිදු කරයි

![Thumbnail](https://helakuru.sgp1.cdn.digitaloceanspaces.com/esana/images/lib/turkish-airlines.jpg)

කටුනායක බණ්ඩාරනායක ජාත්‍යන්තර ගුවන්තොටුපොළෙන් තුර්කියේ, ඉස්තාන්බුල් බලා ගිය එයාර් බස් TK733 දරන මගී ගුවන් යානයක් ගුවන් ගත වී සුළු වේලාවකින් ඊයේ (17) රාත්‍රියේ හදිසි ගොඩබෑමක් සිදු කර තිබෙනවා.

ඒ අනුව මෙම ගුවන් යානයේ තාක්ෂණික ගැටලුවක් හේතුවෙන් මෙලෙස ආරක්ෂිතව කටුනායක ගුවන්තොටුපොළ වෙත යළි ගොඩබෑම සිදු කර ඇති බවයි කටුනායක ගුවන් තොටුපළ සඳහන් කළේ.

ගුවන් ගත වී සුළු වේලා‍වක් වූ බැවින්, ගුවන් යානයේ ඉන්ධන දහනය කිරීම සඳහා එම ගුවන් යානය හලාවතට ඉහළ අහස වටා පියාසර කිරීමෙන් අනතුරුව ආරක්ෂිතව කටුනායක ගුවන් තොටුපළ වෙත ගොඩබෑමට පියවර ගෙන තිබෙනවා.

මෙම එයාර් බස් A330 දරන මගී ගුවන් යානය තුළ මගීන් 202 දෙනෙකු සිටින බවයි වාර්තා වෙන්නේ.

