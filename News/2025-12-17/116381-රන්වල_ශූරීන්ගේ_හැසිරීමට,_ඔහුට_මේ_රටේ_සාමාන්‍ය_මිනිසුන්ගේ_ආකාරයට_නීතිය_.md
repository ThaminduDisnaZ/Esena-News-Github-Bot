---
title: "රන්වල ශූරීන්ගේ හැසිරීමට, ඔහුට මේ රටේ සාමාන්‍ය මිනිසුන්ගේ ආකාරයට නීතිය ක්‍රියාත්මක නොවුනු බව ස්ථිරයි - අජිත් පී. පෙරේරා"
date: 2025-12-17 18:45:00
---

# රන්වල ශූරීන්ගේ හැසිරීමට, ඔහුට මේ රටේ සාමාන්‍ය මිනිසුන්ගේ ආකාරයට නීතිය ක්‍රියාත්මක නොවුනු බව ස්ථිරයි - අජිත් පී. පෙරේරා

![Thumbnail](https://helakuru.sgp1.cdn.digitaloceanspaces.com/esana/images/lib/ajithPperera-archived.jpg)

'රන්වල ශූරීන්ගේ' හැසිරීම අනුව, ඔහුට මේ රටේ නීතිය සාමාන්‍ය මිනිසුන්ගේ ආකාරයට ක්‍රියාත්මක නොවුනු බව ස්ථිර යැයි සමගි ජන බලවේගයේ පාර්ලිමේන්තු මන්ත්‍රී අජිත් පී. පෙරේරා පවසනවා.

රන්වල මන්ත්‍රීවරයාට 'බැලුම් පිම්බීමට' නොහැකි වූයේ බැලුම් හිඟයක් තිබුණු නිසා යැයි නීතිය සහ සාමය පිළිබඳ ඇමැතිවරයා පවසන බවද ඔහු මාධ්‍ය වෙත අදහස් දක්වමින් සඳහන් කර සිටියා.

මත්ද්‍රව්‍ය පරීක්ෂණ සඳහා බැලුම් හිඟයක් තිබුනා ද, එම හිඟය වාර්තා වූයේ කවදා ද, එම බැලුම් මිලදී ගැනීමට ගත් පියවර මොනවාද, නැත්නම් එය රන්වල මන්ත්‍රීවරයා බේරාගැනීම සඳහා ගෙතූ කතාවක් ද යන්න රජය විසින් පැහැදිලි කළ යුතු බවයි මන්ත්‍රීවරයා පවසා සිටියේ.

තමන්ගේ කෙනෙකුට නීතිය ක්‍රියාත්මක නොවන බවත්, අනුන්ට නීතිය සමාන බවත්, තමන්ට නීතිය අසමාන වන බව පෙනී යන බවයි සමගි ජන බලවේගයේ පාර්ලිමේන්තු මන්ත්‍රී අජිත් පී. පෙරේරා වැඩිදුරටත් පවසා සිටියේ.

