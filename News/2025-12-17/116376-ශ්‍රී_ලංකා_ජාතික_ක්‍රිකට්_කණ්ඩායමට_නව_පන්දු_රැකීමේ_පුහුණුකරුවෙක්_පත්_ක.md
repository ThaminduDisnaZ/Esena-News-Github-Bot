---
title: "ශ්‍රී ලංකා ජාතික ක්‍රිකට් කණ්ඩායමට නව පන්දු රැකීමේ පුහුණුකරුවෙක් පත් කෙරේ"
date: 2025-12-17 16:05:00
---

# ශ්‍රී ලංකා ජාතික ක්‍රිකට් කණ්ඩායමට නව පන්දු රැකීමේ පුහුණුකරුවෙක් පත් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/sridar-fielding.jpg)

ICC පිරිමි විස්සයි-20 ලෝක කුසලාන තරගාවලිය අවසන් වන තෙක් ශ්‍රී ලංකා ජාතික කණ්ඩායමේ පන්දු රැකීමේ පුහුණුකරු ලෙස ආර්. ශ්‍රීධර් පත් කළ බව ශ්‍රී ලංකා ක්‍රිකට් ආයතනය (SLC) නිවේදනය කරනවා.

BCCI ආයතනයේ 3 වන මට්ටමේ (Level 3) සුදුසුකම් ලත් පුහුණුකරුවෙකු වන ඔහු, 2014 සිට 2021 දක්වා කාලය තුළ ජාත්‍යන්තර තරග 300 කට අධික සංඛ්‍යාවක් ආවරණය කරමින්, ඉන්දීය ජාතික පිරිමි කණ්ඩායමේ පන්දු රැකීමේ පුහුණුකරු ලෙස කටයුතු කර ඇති අතර, ශ්‍රී ලංකා ජාතික කණ්ඩායමේ පන්දු රැකීමේ ප්‍රමිතීන් ඉහළ නැංවීම කෙරෙහි ඔහු අවධානය යොමු කරනු ඇති බවයි සඳහන් වන්නේ.

ඉදිරියේදී පැවැත්වීමට නියමිත පකිස්ථාන සහ එංගලන්ත සංචාරවලදී මෙන්ම, ICC පිරිමි විස්සයි-20 ලෝක කුසලාන තරගාවලිය සඳහා වන සූදානම් වීමේ කටයුතුවලදී ආර්. ශ්‍රීධර් ක්‍රීඩකයින් සමඟ කටයුතු කිරීමට නියමිතයි.

ඔහුගේ මෙම පත්වීම 2025 දෙසැම්බර් 11 සිට 2026 මාර්තු 10 දක්වා ක්‍රියාත්මක වන බවයි ශ්‍රී ලංකා ක්‍රිකට් ආයතනය වැඩිදුරටත් සඳහන් කර සිටියේ.

