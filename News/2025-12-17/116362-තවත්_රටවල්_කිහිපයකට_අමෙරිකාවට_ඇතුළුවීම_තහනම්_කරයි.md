---
title: "තවත් රටවල් කිහිපයකට අමෙරිකාවට ඇතුළුවීම තහනම් කරයි"
date: 2025-12-17 11:10:00
---

# තවත් රටවල් කිහිපයකට අමෙරිකාවට ඇතුළුවීම තහනම් කරයි

![Thumbnail](https://helakuru.sgp1.cdn.digitaloceanspaces.com/esana/images/lib/donald-trump-2025.jpg)

අමෙරිකානු ජනාධිපති ඩොනල්ඩ් ට්‍රම්ප් විසින්, අමෙරිකාවට ඇතුළුවීම තහනම් කර ඇති රටවල් ලැයිස්තුවට තවත් රටවල් 05 ක් එක් කර ඇති බව විදෙස් මාධ්‍ය වාර්තා කරනවා.

ඒ අනුව, සිරියාව, බුර්කිනා ෆාසෝ, මාලි, නයිජර් සහ දකුණු සුඩානය යන රටවල පුරවැසියන්ට අමෙරිකාවට ඇතුළු වීම තහනම් කර ඇති බවයි සඳහන් වෙන්නේ.

මීට පෙර ඇෆ්ගනිස්තානය, මියන්මාරය, චැඩ්, කොංගෝව, ඉක්වටෝරියල් ගිනි, එරිත්‍රියාව, හයිටි, ඉරානය, ලිබියාව, සෝමාලියාව, සුඩානය සහ යේමනය යන රටවල්වල පුරවැසියන්ට අමෙරිකාවට ඇතුළුවීම තහනම් කර තිබුණා.

එසේම අර්ධ ගමන් සීමා පනවා ඇති නව රටවල් 15 ක් ද ලැයිස්තුවට එක් කර ඇති අතර, එම රටවල් අතරට ඇන්ගෝලා, ඇන්ටිගුවා හා බාර්බුඩා, බෙනින්, අයිවරි කෝස්ට්, ඩොමිනිකා, ගැබොන්, ගැම්බියාව, මලාවි, මොරිෂියානියාව, නයිජීරියාව, සෙනග‍ාල්, ටැන්සානියාව, ටොන්ගා, සැම්බියාව සහ සිම්බාබ්වේ යන රටවල් අයත් වනවා.

