---
title: "යුරෝ ලක්ෂ 5ක් වටිනා තවත් ආධාර තොගයක් ශ්‍රී ලංකාවට"
date: 2025-12-17 12:35:00
---

# යුරෝ ලක්ෂ 5ක් වටිනා තවත් ආධාර තොගයක් ශ්‍රී ලංකාවට

![Thumbnail](https://helakuru.sgp1.cdn.digitaloceanspaces.com/esana/images/lib/euro-relief.jpg)

යුරෝ ලක්ෂ 05 ක් වටිනා, කිලෝග්‍රෑම් 69,000 ක් බරැති ආපදා ආධාර තොගයක් යුරෝපා සංගමයට අයත් ජර්මනියෙන් සහ ලක්සම්බර්ග් යන දෙරටින් රැගෙන ආ විශේෂ භාණ්ඩ ප්‍රවාහන ගුවන් යානයක් අද (17) දින අලුයම කටුනායක ගුවන්තොටුපොළ වෙත පැමිණ තිබෙනවා.

මෙම ගුවන් යානය තුළ කූඩාරම්, ආහාර පිසීම සඳහා යොදා ගන්නා මුළුතැන්ගෙයි උපකරණ, මෙට්ට, ජලය පිරිසිදු කිරීමේ උපකරණ ඇතුළත් විශාල ආපදා ආධාර තොගයක් ගෙනැවිත් ඇති බවයි සඳහන් වෙන්නේ.

මෙම ආධාර තොගය භාර ගැනීම සඳහා ශ්‍රී ලංකාවේ ජර්මානු නියෝජ්‍ය තානාපතිනිය සරා හසල්බාත්, යුරෝපා සංගමයේ පියරේ ට්‍රිපොන් සහ ආපදා කළමනාකරණ මධ්‍යස්ථානයේ නිලධාරීන් පිරිසක් ද කටුනායක ගුවන්තොටුපොළ වෙත පැමිණ සිටි බවයි වාර්තා වන්නේ.

