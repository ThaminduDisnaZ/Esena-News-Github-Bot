---
title: "මහර සහ ගම්පහ ප්‍රදේශ කිහිපයකට අද පැය 15 ක ජල කප්පාදුවක්"
date: 2025-12-17 10:40:00
---

# මහර සහ ගම්පහ ප්‍රදේශ කිහිපයකට අද පැය 15 ක ජල කප්පාදුවක්

![Thumbnail](https://helakuru.sgp1.cdn.digitaloceanspaces.com/esana/images/lib/water-cut-thumb.jpg)

මහර සහ ගම්පහ ප්‍රාදේශීය සභා බල ප්‍රදේශයන්ට අද (17) පැය 15 ක ජල කප්පාදුවක් සිදු කරන බව ජාතික ජල සම්පාදන සහ ජලාපවහන මණ්ඩලය පවසනවා.

ඒ අනුව, අද සවස 4.00 සිට හෙට (18) පෙ.ව 7.00 දක්වා මෙම ජල සැපයුම අත්හිටුවන බවයි එම මණ්ඩලය සඳහන් කළේ.

මධ්‍යම අධිවේගී මාර්ගයේ ඉදිකිරීම් කටයුතු හා සම්බන්ධ ජල නළ වෙනස් කිරීමේ අත්‍යවශ්‍ය නඩත්තු කටයුත්තක් හේතුවෙන් මෙලෙස ජල සැපයුම අත්හිටුවීම සිදු කරන බව වැඩිදුරටත් සඳහන්.

