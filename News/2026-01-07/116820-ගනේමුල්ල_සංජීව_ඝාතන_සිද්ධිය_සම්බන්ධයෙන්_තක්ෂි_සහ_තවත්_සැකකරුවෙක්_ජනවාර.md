---
title: "ගනේමුල්ල සංජීව ඝාතන සිද්ධිය සම්බන්ධයෙන් තක්ෂි සහ තවත් සැකකරුවෙක් ජනවාරි 09 දක්වා රිමාන්ඩ් කිරීමට නියෝග"
date: 2026-01-07 13:55:00
---

# ගනේමුල්ල සංජීව ඝාතන සිද්ධිය සම්බන්ධයෙන් තක්ෂි සහ තවත් සැකකරුවෙක් ජනවාරි 09 දක්වා රිමාන්ඩ් කිරීමට නියෝග

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

පාතාල කල්ලි නායකයෙකු බව කියන ගනේමුල්ල සංජීව ඝාතන සිද්ධියේ ප්‍රධාන සැකකාරියක වන ඉෂාරා සෙව්වන්දි නමැත්තියට ආධාර අනුබල දීම සහ නවාතැන් පහසුකම් සැපයීම සම්බන්ධයෙන් අත්අඩංගුවට ගෙන රැඳවුම් භාරයේ සිටි නන්ද කුමාර් තක්ෂි සහ තවත් සැකකරුවෙකු ජනවාරි මස 09 වැනිදා දක්වා රක්ෂිත බන්ධනාගාරගත කරන ලෙස කොළඹ මහේස්ත්‍රාත් අධිකරණය නියෝග කර තිබෙනවා.

දින 90 ක රැඳවුම් නියෝග මත රඳවා සිටි මෙම සැකකරුවන් දෙදෙනා අද කොළඹ අපරාධ කොට්ඨාසය විසින් කොළඹ ප්‍රධාන මහේස්ත්‍රාත් අසංග එස්. බෝදරගම හමුවට ඉදිරිපත් කළ අවස්ථාවේදී මෙම නියෝගය ලබා දී ඇති බවයි වැඩිදුරටත් සඳහන් වන්නේ.

