---
title: "වීථි ලාම්පු සඳහා වැයවන මුදල අදාළ ප්‍රදේශයේ ජනතාවගේ විදුලි බිලෙන් අය කිරීමට සූදානම් වෙනවා - විදුලිය පාවිච්චි කරන්නන්ගේ සංගමය"
date: 2026-01-07 21:45:00
---

# වීථි ලාම්පු සඳහා වැයවන මුදල අදාළ ප්‍රදේශයේ ජනතාවගේ විදුලි බිලෙන් අය කිරීමට සූදානම් වෙනවා - විදුලිය පාවිච්චි කරන්නන්ගේ සංගමය

![Thumbnail](https://helakuru.sgp1.cdn.digitaloceanspaces.com/esana/images/lib/sanjeewa-dhammika-nn.jpg)

යෝජිත නව විදුලි ප්‍රතිපත්තිය මඟින් තම ප්‍රදේශයේ ඇති වීථි ලාම්පු සඳහා වැයවන මුදල ද එම ප්‍රදේශයේ ජනතාවගේ විදුලි බිලෙන් අයකිරීමට යෝජනා කර ඇති බව විදුලිය පාවිච්චි කරන්නන්ගේ සංගමය පවසනවා.

ඒ අනුව, මෙම අගය විදුලි පාරිභෝගිකයාගේ බිලෙන් 2.2% කට නොවැඩි විය යුතු බවට ජාතික විදුලිබල ප්‍රතිපත්ති කෙටුම්පත තුළ දක්වා ඇති බවයි එහි ජාතික ලේකම් සංජීව ධම්මික සඳහන් කළේ.

වීථි ලාම්පු කළමනාකරණය කිරීම සඳහා පළාත් පාලන ආයතනවලට ඇති බලය ඉවත් කර, වෙනත් ආයතනයකට පැවරීමට ද එමඟින් යෝජනා කර ඇති බව ඔහු ප්‍රකාශ කළා.

මෙම යෝජිත ජාතික විදුලිබල ප්‍රතිපත්ති කෙටුම්පත පුනර්ජනනීය බලශක්ති විරෝධී සහ මහජන විරෝධී ප්‍රතිපත්තියක් බවයි විදුලිය පාවිච්චි කරන්නන්ගේ සංගමය වැඩිදුරටත් සඳහන් කර සිටියේ.

