---
title: "ශ්‍රී ලංකාව සහ යුරෝපා සංගමය අතර යුරෝ මිලියන 08 ක ප්‍රදාන ගිවිසුමක් අත්සන් තබයි"
date: 2026-01-07 15:15:00
---

# ශ්‍රී ලංකාව සහ යුරෝපා සංගමය අතර යුරෝ මිලියන 08 ක ප්‍රදාන ගිවිසුමක් අත්සන් තබයි

![Thumbnail](https://helakuru.sgp1.cdn.digitaloceanspaces.com/esana/images/lib/finance-1.png)

ශ්‍රී ලංකා රජය සහ යුරෝපා සංගමය අතර යුරෝ මිලියන 08 ක ප්‍රදාන ගිවිසුමක් අත්සන් කර ඇති බව මුදල් අමාත්‍යාංශය පවසනවා.

ඒ අනුව “කෘෂි හරිත මුලපිරීම - තිරසාර කෘෂිකර්ම පිළිවෙත් තුළින් හරිත ආර්ථික වර්ධනය” යන ව්‍යාපෘතිය ක්‍රියාත්මක කිරීම සඳහා මෙම ගිවිසුම අත්සන් කළ බවයි විදේශ සම්පත් දෙපාර්තමේන්තුව සඳහන් කරන්නේ.

වැවිලි හා ප්‍රජා යටිතල පහසුකම් අමාත්‍යාංශය, රබර් සංවර්ධන දෙපාර්තමේන්තුව, ශ්‍රී ලංකා රබර් පර්යේෂණ ආයතනය සහ යුරෝපා සංගමය එක්ව මෙම ව්‍යාපෘතිය සකස් කර තිබෙනවා.

එම ව්‍යාපෘතිය සඳහා සම්පූර්ණයෙන්ම යුරෝපා සංගමය විසින් සපයන යුරෝ මිලියන 08 ක ප්‍රදානය මඟින් මූල්‍යනය කෙරෙන බවයි වැඩිදුරටත් සඳහන් වන්නේ.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/695e1a6c6a16fpdf_page_0.jpeg)

