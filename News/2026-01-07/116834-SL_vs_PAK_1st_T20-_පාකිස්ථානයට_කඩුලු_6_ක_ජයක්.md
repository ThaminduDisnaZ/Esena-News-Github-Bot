---
title: "SL vs PAK 1st T20: පාකිස්ථානයට කඩුලු 6 ක ජයක්"
date: 2026-01-07 22:11:07
---

# SL vs PAK 1st T20: පාකිස්ථානයට කඩුලු 6 ක ජයක්

![Thumbnail](https://helakuru.sgp1.cdn.digitaloceanspaces.com/esana/images/lib/sl-vs-pak-1stt20-n1.jpg)

ශ්‍රී ලංකා කණ්ඩායම හා සංචාරක පාකිස්ථාන කණ්ඩායම සමඟ පැවති පළමු විස්සයි විස්ස තරගය කඩුලු 6 කින් ජය ගැනීමට පාකිස්ථාන කණ්ඩායම සමත් වුණා.

ඒ අනුව තරගයේ කාසියේ වාසිය දිනාගත් පාකිස්ථාන කණ්ඩායම පළමුවෙන් පන්දුවට පහරදීමට ශ්‍රී ලංකා කණ්ඩායමට ආරාධනා කළ අතර ඔවුන් පන්දුවාර 19 යි පන්දු 2 ක් අවසානයේ තුළ සියලු දෙනා දැවී ලකුණු 128 ක් ලබා ගත්තා.

පන්දුවට පහරදීමේදී ජනිත් ලියනගේ ලකුණු 40 ක්, චරිත් අසලංක හා වනිඳු හසරංග ලකුණු 18 බැඟින් ලබා ගැනීමට සමත් වූ අතර අනෙකුත් කිසිඳු ක්‍රීඩකයෙකුට ලකුණු 15 සීමාව හෝ ඉක්මවා යාමට නොහැකි වුණා.

පන්දු යැවීමේදී පාකිස්ථාන කණ්ඩායම වෙනුවෙන් Salman Mirza කඩුලු 3 ක්, Abrar Ahmed කඩුලු 3 ක් හා Shadab Khan කඩුලු 2 ක් බිඳ හෙළීමට සමත් වුණා.

ඒ අනුව තරගයේ පිළිතුරු ඉනිම ක්‍රීඩා කළ පාකිස්ථාන කණ්ඩායම පන්දුවාර 16 යි පන්දු 3 ක් අවසානයේ කඩුලු 4 ක් දැවී සිටියදී සිය ජයග්‍රාහී ඉලක්කය පසුකර ගියා.

පන්දුවට පහරදීමේදී පාකිස්ථාන කණ්ඩායම වෙනුවෙන් Sahibzada Farhan ලකුණු 51 ක්, Saim Ayub ලකුණු 24 ක් හා නායක Salman Agha ලකුණු 16 ක් ලබාගත් අතර පන්දු යැවීමේදී ශ්‍රී ලංකා කණ්ඩායම වෙනුවෙන් මහීෂ් තීක්ෂණ, දුෂ්මන්ත චමීර, ධනංජය ද සිල්වා හා වනිඳු හසරංග එක කඩුල්ල බැඟින් බිඳ හෙළීමට සමත් වුණා.

