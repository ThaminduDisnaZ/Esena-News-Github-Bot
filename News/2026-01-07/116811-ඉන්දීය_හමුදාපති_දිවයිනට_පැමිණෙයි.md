---
title: "ඉන්දීය හමුදාපති දිවයිනට පැමිණෙයි"
date: 2026-01-07 12:35:00
---

# ඉන්දීය හමුදාපති දිවයිනට පැමිණෙයි

![Thumbnail](https://helakuru.sgp1.cdn.digitaloceanspaces.com/esana/images/lib/india-army-chif.jpg)

ඉන්දීය හමුදාපති ජෙනරාල් උපේන්ද්‍ර ද්විවේදි දෙදින සංචාරයක් සඳහා දිවයිනට පැමිණ තිබෙනවා.

ඒ අනුව, මෙම සංචාරයේදී ඔහු විසින් ශ්‍රී ලංකා යුද හමුදාපති, ආරක්ෂක නියෝජ්‍ය අමාත්‍ය, ආරක්ෂක ලේකම් ඇතුළු ජ්‍යෙෂ්ඨ හමුදා සහ සිවිල් නායකයන් රැසක් හමුවීමට නියමිතයි.

එමෙන්ම මෙම සංචාරය අතරතුරදී ඉන්දීය හමුදාපතිවරයා විසින් ආරක්ෂක සේවා අණ සහ මාණ්ඩලික විද්‍යාලයේ (DSCSC) නිලධාරීන් හමුවීමට ද, බුත්තල හමුදා යුද විද්‍යාලයේ නිලධාරීන් සහ පුහුණුවන්නන් හමුවීමට ද නියමිත බවයි වැඩිදුරටත් සඳහන් වන්නේ.

