---
title: "අල්ලස් නිලධාරීන්ට තර්ජනය කිරීමේ සිද්ධියට වෛද්‍ය මහේෂිගේ දියණියට එරෙහිව චෝදනා ගොනු කෙරේ"
date: 2026-01-07 11:20:00
---

# අල්ලස් නිලධාරීන්ට තර්ජනය කිරීමේ සිද්ධියට වෛද්‍ය මහේෂිගේ දියණියට එරෙහිව චෝදනා ගොනු කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

අල්ලස් කොමිසමේ නිලධාරීන් දෙදෙනෙකුට මරණීය තර්ජනය කළේ යැයි කියන චෝදනාව මත, ශ්‍රී ජයවර්ධනපුර රෝහලේ ස්නායු ශල්‍ය වෛද්‍ය මහේෂි විජේරත්නගේ දියණියට එරෙහිව අල්ලස් කොමිසම විසින් කොළඹ මහේස්ත්‍රාත් අධිකරණය හමුවේ චෝදනා ගොනු කර තිබෙනවා.

ඒ අනුව, අදාළ නඩුව කොළඹ ප්‍රධාන මහේස්ත්‍රාත් අසංග එස්. බෝදරගම ඉදිරියේ කැඳවනු ලැබූ අවස්ථාවේදී අල්ලස් කොමිසම අධිකරණයට දැනුම් දුන්නේ සැකකාරියට එරෙහිව චෝදනා දෙකක් යටතේ චෝදනා පත්‍රයක් ගොනු කරන බවයි.

අනතුරුව එම චෝදනා පත්‍ර විවෘත අධිකරණයේ කියවා ඇති අතර, අදාළ චෝදනාවලට තමා නිවැරදිකාරිය බව විත්තිකාරිය ප්‍රකාශ කර ඇති බවත්, නඩුව යළි මැයි මස 05 වැනිදා කැඳවීමට නියම කර ඇති බවයි සඳහන් වන්නේ.

