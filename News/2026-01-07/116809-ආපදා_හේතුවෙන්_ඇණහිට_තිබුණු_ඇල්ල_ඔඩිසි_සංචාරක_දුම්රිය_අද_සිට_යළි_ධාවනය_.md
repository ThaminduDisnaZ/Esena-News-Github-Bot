---
title: "ආපදා හේතුවෙන් ඇණහිට තිබුණු ඇල්ල ඔඩිසි සංචාරක දුම්රිය අද සිට යළි ධාවනය කෙරේ"
date: 2026-01-07 11:35:00
---

# ආපදා හේතුවෙන් ඇණහිට තිබුණු ඇල්ල ඔඩිසි සංචාරක දුම්රිය අද සිට යළි ධාවනය කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/ella-odyssey-train.jpg)

ආපදා හේතුවෙන් ඇණහිට තිබූ ඇල්ල ඔඩිසි සංචාරක දුම්රිය අද (07) සිට යළි ධාවනය කිරීමට පියවර ගෙන තිබෙනවා.

ඒ අනුව, අද (07) සිට සෑම බදාදා දිනකම අඹේවෙල සිට බදුල්ල දක්වා එම දුම්රිය ධාවනය කරන බවයි දුම්රිය දෙපාර්තමේන්තුව සඳහන් කළේ.

ඇල්ල ඔඩිසි දුම්රිය ගමන් වාරයක් බදුල්ල දුම්රිය ස්ථානයෙන් පෙරවරු 7.45 ට ගමන් ආරම්භ කොට, පෙරවරු 10.58 ට අඹේවෙල දුම්රිය ස්ථානයට ළඟා වීමට නියමිතයි.

ඇල්ල ඔඩිසි අනෙක් දුම්රිය ගමන් වාරය අඹේවෙල සිට පස්වරු 1.30 ට ගමන් ආරම්භ කර, පස්වරු 4.15 ට බදුල්ල දුම්රිය ස්ථානය වෙත ළඟා වීමට නියමිතයි.

මඟී ඉල්ලුම අනුව ‘ඇල්ල ඔඩිසි’ සංචාරක දුම්රියේ ධාවන වාර ගණන ඉදිරියේදී වැඩි කිරීමට නියමිත බවයි වැඩිදුරටත් සඳහන් වන්නේ.

