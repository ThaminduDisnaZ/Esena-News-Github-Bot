---
title: "මුහමාලෙයි ඉඩමකින් මෝටාර් උණ්ඩ 40 ක් හමුවෙයි"
date: 2025-10-15 13:40:00
---

# මුහමාලෙයි ඉඩමකින් මෝටාර් උණ්ඩ 40 ක් හමුවෙයි

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

කිළිනොච්චිය, මුහමාලෙයි, පොත්තර්කුඩිඉරිප්පු ප්‍රදේශයේ ඉඩමක තිබී මෝටාර් උණ්ඩ 40 ක් සොයා ගෙන ‍ඇති බව පොලීසිය පවසනවා.

ඊයේ (14) දිනයේදී ඉඩම් හිමියෙකු විසින් වගාවන් වෙනුවෙන් ඉඩම සකස් කිරීමේදී අදාළ උණ්ඩ තොගය දැක පොලීසිය දැනුවත් කර ඇති අතර, අනතුරුව පොලීසිය විසින් කිළිනොච්චිය මහේස්ත්‍රාත් අධිකරණයෙන් ලබාගත් නියෝගයක් මත, පොලිස් විශේෂ කාර්ය බළකා බෝම්බ නිෂ්ක්‍රීය අංශය විසින් අදාළ ස්ථානය පරීක්ෂා කිරීමේදී මෙම මෝටාර් උණ්ඩ තොගය සොයාගෙන තිබෙනවා.‍සොයාගත් පුපුරණ ද්‍රව්‍ය තොගය පොලිස් විශේෂ කාර්ය බළකා බෝම්බ නිෂ්ක්‍රීය අංශය විසින් අධිකරණ නියෝග මත නිෂ්ක්‍රීය කිරීමට නියමිත අතර, සිද්ධිය සම්බන්ධයෙන් පලෙයි පොලීසිය වැඩිදුර පරීක්ෂණ මෙහෙයවන බවයි සඳහන් වන්නේ.

