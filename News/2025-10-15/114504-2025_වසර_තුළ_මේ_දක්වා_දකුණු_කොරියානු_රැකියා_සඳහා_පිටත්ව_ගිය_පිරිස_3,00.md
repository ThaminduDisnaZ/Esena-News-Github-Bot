---
title: "2025 වසර තුළ මේ දක්වා දකුණු කොරියානු රැකියා සඳහා පිටත්ව ගිය පිරිස 3,000 ඉක්මවයි"
date: 2025-10-15 08:40:00
---

# 2025 වසර තුළ මේ දක්වා දකුණු කොරියානු රැකියා සඳහා පිටත්ව ගිය පිරිස 3,000 ඉක්මවයි

![Thumbnail](https://helakuru.sgp1.cdn.digitaloceanspaces.com/esana/images/lib/foreign-workers[1].jpg)

2025 වසරේ ගත වූ කාලය තුළ ශ්‍රී ලාංකිකයන් 3,000කට වැඩි පිරිසක් කොරියානු රැකියා සඳහා පිටත්ව ගොස් ඇති බව ශ්‍රී ලංකා විදේශ සේවා නියුක්ති කාර්යාංශය පවසනවා.

මෙම පිරිස අතරට තරුණියන් 100 දෙනෙකු ද අයත් වන බවයි එම කාර්යාංශය සඳහන් කළේ.

නිෂ්පාදන අංශය සඳහා ලාංකිකයන් 2,197 දෙනෙකුට රැකියා අවස්ථා හිමි වී ඇති අතර, ධීවර අංශය සඳහා 680 ක්ද, ඉදිකිරීම් අංශයේ රැකියා අවස්ථා සඳහා 23 දෙනෙකු ද, කෘෂිකාර්මික අංශය සඳහා දෙදෙනෙකුට ද රැකියා අවස්ථා හිමි වී තිබෙනවා.

දකුණු කොරියාවේ රැකියා අවස්ථා හිමි වූ තවත් ශ්‍රී ලාංකිකයන් 200 කට ආසන්න පිරිසක් මෙම මාසය අවසන් වීමට පෙර දකුණු කොරියාව බලා පිටත් කිරීමටද එම කාර්යාංශය විසින් සැලසුම් කර ඇති බවයි වැඩිදුරටත් සඳහන් වන්නේ.

