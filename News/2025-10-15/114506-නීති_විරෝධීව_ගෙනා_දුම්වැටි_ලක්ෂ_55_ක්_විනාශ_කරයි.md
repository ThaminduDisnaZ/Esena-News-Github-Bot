---
title: "නීති විරෝධීව ගෙනා දුම්වැටි ලක්ෂ 55 ක් විනාශ කරයි"
date: 2025-10-15 09:00:00
---

# නීති විරෝධීව ගෙනා දුම්වැටි ලක්ෂ 55 ක් විනාශ කරයි

![Thumbnail](https://helakuru.sgp1.cdn.digitaloceanspaces.com/esana/images/lib/cigarette-arrest-nn.jpg)

නීති විරෝධී ලෙස මෙරටට රැගෙන විත්, රේගු භාරයට ගත් දුම්වැටි ලක්ෂ 55 ක් විනාශ කර තිබෙනවා.

විදේශ රටවලින් නැව් මඟින් රැගෙන විත් කොළඹ වරාය තුළින් රට තුළට ඇතුළු කිරීමට උත්සාහ කළ දුම්වැටි අඩංගු අඩි 40 ක බහාලුමක් 2023 වසරේදී රේගු භාරයට ගෙන තිබුණා.

එහි අඩංගු විදේශ දුම්වැටි ලක්ෂ 55 ක් විනාශ කිරීමේ කටයුතු කෙරවලපිටිය කසළ කළමනාකරණ පුනර්ජනනීය විදුලි බලාගාරයේදී රේගු අධ්‍යක්ෂ ජනරාල් සීවලී අරුක්ගොඩගේ මූලිකත්වයෙන් සිදු කර ඇති බවයි සඳහන් වන්නේ.

මෙම දුම්වැටි තොගයේ වටිනාකම රුපියල් කෝටි අසූ දෙකකට අධික බව වැඩිදුරටත් සඳහන්.

