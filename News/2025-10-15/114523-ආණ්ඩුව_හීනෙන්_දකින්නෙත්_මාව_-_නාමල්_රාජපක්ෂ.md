---
title: "ආණ්ඩුව හීනෙන් දකින්නෙත් මාව - නාමල් රාජපක්ෂ"
date: 2025-10-15 18:00:00
---

# ආණ්ඩුව හීනෙන් දකින්නෙත් මාව - නාමල් රාජපක්ෂ

![Thumbnail](https://helakuru.sgp1.cdn.digitaloceanspaces.com/esana/images/lib/namal-rajapaksha-mm.jpg)

වත්මන් ආණ්ඩුවට කිසිදු වැඩපිළිවෙළක් නොමැති බව ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී නාමල් රාජපක්ෂ පවසනවා.

විදුලි බිල වැඩි නොකිරීම ගැන සතුටු වන බවත්, නමුත් මෙරට විදුලිබල අර්බුදයක් පැමිණියහොත්, එයට වගකිව යුත්තේ ජනතා විමුක්ති පෙරමුණ බවත්, විදුලිය සඳහා ආයෝජකයෙකු පැමිණි සෑම අවස්ථාවකම ඔවුන් හරවා යැවීමට කටයුතු කළේද ජනතා විමුක්ති පෙරමුණ බවයි ඔහු ප්‍රකාශ කර සිටියේ.

ආණ්ඩුව සිහිනෙන් දකින්නේ ද තමන්ව බවත්, ආණ්ඩුවට ජනතාවගේ සිහින සැබෑ කිරීමේ අවශ්‍යතාවක් නොමැති අතර, ජනතාවගේ සිහින මරණ අතරතුර, ආණ්ඩුව තමන්ව සිහිනෙන් දකින බවත් මන්ත්‍රීවරයා සඳහන් කළා.

මෙරට සංවිධානාත්මක අපරාධ පිටුපස සිටින්නේ කවුරුන්ද හා ඔවුන්ට සහයෝගය ලබා දෙන්නේ කවුරුන්ද යන්න රට දැන ගත යුතු බවත්, මෙම සියලු කාරණා සම්බන්ධයෙන් අපක්ෂපාතී පරීක්ෂණයක් සිදු කළ යුතු බවයි පාර්ලිමේන්තු මන්ත්‍රී නාමල් රාජපක්ෂ වැඩිදුරටත් ප්‍රකාශ කළේ.

