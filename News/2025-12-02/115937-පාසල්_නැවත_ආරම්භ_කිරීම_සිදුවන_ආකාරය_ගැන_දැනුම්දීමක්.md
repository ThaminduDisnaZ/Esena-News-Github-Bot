---
title: "පාසල් නැවත ආරම්භ කිරීම සිදුවන ආකාරය ගැන දැනුම්දීමක්"
date: 2025-12-02 16:05:00
---

# පාසල් නැවත ආරම්භ කිරීම සිදුවන ආකාරය ගැන දැනුම්දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/nalaka-kaluwawa-km.jpg)

පාසල් නැවත ආරම්භ කිරීම සම්බන්ධයෙන් අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍යාංශ ලේකම් නාලක කලුවැව අද (02) පැහැදිලි කිරීමක් සිදු කළා.

ඒ අනුව, පළාත් සහ දිස්ත්‍රික් මට්ටමින් සමාලෝචනය කරමින්, ගමනාගමන පද්ධතියේ බිඳවැටීම්, සන්නිවේදන අපහසුතා, විදුලිය බිඳවැටීම් වැනි ආපදාවන්ට ලක් නොවූ පළාත් සහ දිස්ත්‍රික්කවල පාසල් දෙසැම්බර් 16 වැනිදා ආරම්භ කරන බවයි අද (02) පැවති මාධ්‍ය හමුවකට එක් වෙමින් ඔහු ප්‍රකාශ කළේ.

අනෙකුත් පාසල් ආරම්භ කිරීම පිළිබඳව පළාත් හා දිස්ත්‍රික් මට්ටමින් අදාළ නිලධාරීන් හා සම්බන්ධ වෙමින්, ඉදිරියේ දී හැකි ඉක්මනින් තීරණයක් ගන්නා බවයි ලේකම්වරයා වැඩිදුරටත් සඳහන් කර සිටියේ.

අදාළ සම්පූර්ණ ප්‍රකාශය ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

