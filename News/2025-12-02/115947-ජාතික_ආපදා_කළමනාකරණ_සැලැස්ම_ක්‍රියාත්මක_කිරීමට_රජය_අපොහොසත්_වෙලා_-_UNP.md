---
title: "ජාතික ආපදා කළමනාකරණ සැලැස්ම ක්‍රියාත්මක කිරීමට රජය අපොහොසත් වෙලා - UNP"
date: 2025-12-02 18:40:00
---

# ජාතික ආපදා කළමනාකරණ සැලැස්ම ක්‍රියාත්මක කිරීමට රජය අපොහොසත් වෙලා - UNP

![Thumbnail](https://helakuru.sgp1.cdn.digitaloceanspaces.com/esana/images/lib/unp-archived.jpg)

අයහපත් කාලගුණ තත්ත්වය මත ඇති වූ ගංවතුර තත්ත්වය අතරතුර ලංකාවේ ජාතික ආපදා කළමනාකරණ සැලැස්ම ක්‍රියාත්මක කිරීමට වත්මන් රජය අපොහොසත් වී ඇති බව එක්සත් ජාතික පක්ෂය (UNP) පවසනවා.

ඒ අනුව එම අතපසු වීම රට පුරා වාර්තා වූ විනාශයට හේතු වූ බවයි නිවේදනයක් නිකුත් කරමින් එක්සත් ජාතික පක්ෂය පෙන්වා දෙන්නේ.

2005 අංක 13 දරන ආපදා කළමනාකරණ පනත යටතේ ජාතික ආපදා කළමනාකරණ සැලැස්ම සකස් කර ක්‍රියාත්මක කිරීමට ආපදා කළමනාකරණ කවුන්සිලය නීත්‍යානුකූලව බැඳී සිටින නමුත්, සැලැස්මේ දක්වා ඇති ප්‍රධාන ක්‍රියා පටිපාටි අනුගමනය කර නොමැති බව ද ඔවුන් පෙන්වා දී තිබෙනවා.

දිට්වා සුළි කුණාටුව හමුවේ නොවැම්බර් 27 වන දින සැලැස්ම ක්‍රියාත්මක නොකළ බවත්, ඒ වෙනුවට, තීරණාත්මක දිනයක් වූ නොවැම්බර් 28 වන දින රජයේ නිවාඩු දිනයක් ලෙස ප්‍රකාශයට පත් කරන ලද බවත්, සැලසුමේ දක්වා තිබූ පූර්ව අනතුරු ඇඟවීමේ සන්නිවේදනය ද ක්‍රියාත්මක නොවූ බව ද ඔවුන් පෙන්වා දෙනවා.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/692edbec34e99pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/692edbec426b0pdf_page_1.jpeg)

![Image](https://helakuru.sgp1.cdn.digitaloceanspaces.com/esana/images/692edbec4f052pdf_page_2.jpeg)

