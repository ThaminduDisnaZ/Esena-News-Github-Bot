---
title: "ජපානයෙන් පැමිණි විශේෂඥ කණ්ඩායම හලාවත රෝහලේ නිරීක්ෂණ චාරිකාවක"
date: 2025-12-02 15:50:00
---

# ජපානයෙන් පැමිණි විශේෂඥ කණ්ඩායම හලාවත රෝහලේ නිරීක්ෂණ චාරිකාවක

![Thumbnail](https://helakuru.sgp1.cdn.digitaloceanspaces.com/esana/images/lib/japan-lb.jpg)

මෙරට ආපදා තත්ත්වය හමුවේ කඩිනම් සහන ලබා දීම සඳහා ක්‍රියාත්මක විය යුතු ආකාරය පිළිබඳව ඉතා සවිස්තරව කරුණු සොයා බැලීම සඳහා ජපානයේ හදිසි ආපදා කළමනාකරණය පිළිබඳ විශේෂඥයන් කණ්ඩායමක් මේ වන විට දිවයිනට පැමිණ සිටිනවා.

එම විශේෂඥ නියෝජිත පිරිස ඊයේ (01) හලාවත දිස්ත්‍රික් මහ රෝහල් පරිශ්‍රය, රෝහලේ බාහිර රෝගී අංශය ඇතුළු හලාවත ප්‍රදේශයේ සෞඛ්‍ය සේවාවට අනුබද්ධ ආයතන වෙත ගොස් කරුණු සොයා බලා ඇති බවයි සෞඛ්‍ය අමාත්‍යාංශය සඳහන් කළේ.

අනතුරුව හලාවත පොලීසිය, නගර සභාව සහ පළාත් පාලන ආයතන ප්‍රධානීන් ද හමු වී කරුණු සාකච්ඡා කර ඇති අතර, ඉදිරි දින කිහිපය තුළ ද එම පිරිස මෙරට ආපදාවට ලක් වූ ප්‍රදේශ නිරීක්ෂණය කරමින් මෙරට අවශ්‍යතා පිළිබඳව සිය මව්රටට තොරතුරු, දත්ත සහ වාර්තා ලබාදීම සිදු කරන බවයි සඳහන් වෙන්නේ.

එම විශේෂඥ කණ්ඩායමට එක්වීම සඳහා තවත් අතිරේක වෛද්‍ය වෘත්තිකයන් 27 දෙනෙකු ඇතුළු පිරිසක් හෙට (03) ශ්‍රී ලංකාවට පැමිණීමට නියමිත බවයි වැඩිදුරටත් සඳහන් වෙන්නේ.

අදාළ දර්ශන ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

