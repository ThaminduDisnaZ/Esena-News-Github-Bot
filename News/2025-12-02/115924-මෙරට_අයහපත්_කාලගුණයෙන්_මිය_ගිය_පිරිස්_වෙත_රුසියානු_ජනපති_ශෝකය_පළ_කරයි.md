---
title: "මෙරට අයහපත් කාලගුණයෙන් මිය ගිය පිරිස් වෙත රුසියානු ජනපති ශෝකය පළ කරයි"
date: 2025-12-02 13:35:00
---

# මෙරට අයහපත් කාලගුණයෙන් මිය ගිය පිරිස් වෙත රුසියානු ජනපති ශෝකය පළ කරයි

![Thumbnail](https://helakuru.sgp1.cdn.digitaloceanspaces.com/esana/images/lib/putin-archived.jpg)

මෙරටට බලපා ඇති අයහපත් කාලගුණයෙන් සිදු වූ ආපදා හානි සහ සිදු වූ ජීවිත හානි සම්බන්ධයෙන් රුසියානු ජනාධිපති ව්ලැඩිමීර් පුටින්, ජනාධිපති අනුර කුමාර දිසානායක වෙත සිය ශෝකය පළ කර තිබෙනවා.

ඒ අනුව, මෙම දුෂ්කර කාලය තුළ රුසියාවේ සහාය තවදුරටත් තහවුරු කරන බවයි රුසියානු ජනාධිපති ව්ලැඩිමීර් පුටින් සිය X ගිණුමේ සටහනක් තබමින් සඳහන් කර තිබෙන්නේ.

මිය ගිය අයගේ පවුල්වලට සහ ආදරණීයයන්ට සිය ශෝකය පළ කරන බවත්, තුවාල ලැබූ සියලු දෙනාට ඉක්මන් සුවය ප්‍රාර්ථනා කරන බව ද රුසියානු ජනාධිපතිවරයා වැඩිදුරටත් ප්‍රකාශ කර තිබෙනවා.

 

![Image](https://helakuru.sgp1.cdn.digitaloceanspaces.com/esana/images/692e91eb7bfe0pdf_page_0.jpeg)

