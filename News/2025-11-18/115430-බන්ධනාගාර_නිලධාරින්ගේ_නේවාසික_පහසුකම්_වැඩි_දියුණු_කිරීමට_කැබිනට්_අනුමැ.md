---
title: "බන්ධනාගාර නිලධාරින්ගේ නේවාසික පහසුකම් වැඩි දියුණු කිරීමට කැබිනට් අනුමැතිය"
date: 2025-11-18 14:10:00
---

# බන්ධනාගාර නිලධාරින්ගේ නේවාසික පහසුකම් වැඩි දියුණු කිරීමට කැබිනට් අනුමැතිය

![Thumbnail](https://helakuru.sgp1.cdn.digitaloceanspaces.com/esana/images/lib/cabinet-updates[1].jpg)

බන්ධනාගාර තුළ පවතින නිලධාරි හිඟය හේතුවෙන් බොහෝ බන්ධනාගාර නිලධාරින්ට නියමිත රාජකාරි වේලාවන්ගෙන් අනතුරුව ද රාජකාරිවල නිරතවීමට සිදු වන බැවින්, ඔවුන් සඳහා නේවාසික පහසුකම් සපයාදීම අත්‍යවශ්‍ය වී තිබෙන බවට රජය පවසනවා.

එහෙත්, බන්ධනාගාරවල ප්‍රමාණවත් නේවාසික පහසුකම් නොමැති වීම හේතුවෙන්, දැනට පවතින නේවාසික ස්ථාන නවීකරණය කිරීම සහ ඉඩ පහසුකම් සහිත ස්ථානවල අලුතින් නේවාසික පහසුකම් ඉදිකිරීම සඳහා කඩිනම් වැඩසටහනක් ක්‍රියාත්මක කිරීමේ අවශ්‍යතාව හඳුනාගෙන ඇති බවයි සඳහන් වෙන්නේ.

ඒ අනුව, එම වැඩසටහනේ පළමු අදියර වශයෙන් ප්‍රමුඛතා පදනම මත 2026 වර්ෂය තුළදී පහත සඳහන් පරිදි බන්ධනාගාර නිලධාරින් සඳහා නේවාසික පහසුකම් වැඩි දියුණු කිරීම සඳහා, අධිකරණ සහ ජාතික ඒකාබද්ධතා අමාත්‍යවරයා ඉදිරිපත් කළ යෝජනාවට කැබිනට් අනුමැතිය හිමිව තිබෙනවා.

වැලිකඩ බන්ධනාගාරයේ බැරැක්ක දෙකක් ඉදිකිරීම, අනුරාධපුර බන්ධනාගාරයේ බැරැක්කයක් ඉදිකිරීමට සහ සියලුම බන්ධනාගාර ආයතනවල බැරැක්ක නවීකරණය හා සනිපාරක්ෂක පහසුකම් වැඩි දියුණු කිරීමට නියමිත බවයි වැඩිදුරටත් සඳහන් වෙන්නේ.

අදාළ කැබිනට් තීරණය පහතින්.

 

![Image](https://helakuru.sgp1.cdn.digitaloceanspaces.com/esana/images/691c17138f1f1pdf_page_0.jpeg)

