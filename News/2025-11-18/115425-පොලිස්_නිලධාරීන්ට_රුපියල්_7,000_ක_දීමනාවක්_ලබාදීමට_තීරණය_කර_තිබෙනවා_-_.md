---
title: "පොලිස් නිලධාරීන්ට රුපියල් 7,000 ක දීමනාවක් ලබාදීමට තීරණය කර තිබෙනවා - මහජන ආරක්ෂක ඇමති"
date: 2025-11-18 12:40:00
---

# පොලිස් නිලධාරීන්ට රුපියල් 7,000 ක දීමනාවක් ලබාදීමට තීරණය කර තිබෙනවා - මහජන ආරක්ෂක ඇමති

![Thumbnail](https://helakuru.sgp1.cdn.digitaloceanspaces.com/esana/images/lib/police-postal.jpg)

පොලිස් නිලධාරීන් වෙනුවෙන් රුපියල් 7,000 ක දීමනාවක් ලබාදීම සඳහා කැබිනට් අනුමැතිය හිමිවූ බව මහජන ආරක්ෂක සහ පාර්ලිමේන්තු කටයුතු අමාත්‍ය ආනන්ද විජේපාල පවසනවා.

මෙම දීමනාව, පොලිස් නිලධාරීන්ගේ නිල ඇඳුම් සහ සපත්තු වෙනුවෙන් ලබාදීමට නියමිත බවයි පාර්ලිමේන්තු අයවැය කාරක සභා විවාදයට අද (18) එක්වෙමින් අමාත්‍යවරයා ප්‍රකාශ කළේ.

ඒ වෙනුවෙන් මිලියන 1,100 ක් 2025 වර්ෂය වෙනුවෙන් වෙන්කර ඇති බවත්, ලබන සතියේ ඒ නිලධාරීන් වෙනුවෙන් ගෙවීමට කටයුතු කරන බවයි අමාත්‍යවරයා වැඩිදුරටත් සඳහන් කර සිටියේ.

