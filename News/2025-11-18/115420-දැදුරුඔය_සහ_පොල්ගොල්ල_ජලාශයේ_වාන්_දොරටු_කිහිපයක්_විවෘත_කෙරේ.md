---
title: "දැදුරුඔය සහ පොල්ගොල්ල ජලාශයේ වාන් දොරටු කිහිපයක් විවෘත කෙරේ"
date: 2025-11-18 10:20:00
---

# දැදුරුඔය සහ පොල්ගොල්ල ජලාශයේ වාන් දොරටු කිහිපයක් විවෘත කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/daduru-archived.jpg)

පවතින අධික වර්ෂාව හේතුවෙන් දැදුරුඔය ජලාශයේ වාන් දොරටු 02 ක් විවෘත කර තිබෙනවා.

අඩි 02 බැගින් එම වාන් දොරටු විවෘත කර ඇති අතර, එම වාන් දොරටුවලින් තත්පරයට ඝන අඩි 1,400 ක මුළු ජල ප්‍රමාණයක් මුදා හැරෙන බවයි සඳහන් වෙන්නේ.

මේ අතර, පොල්ගොල්ල ජලාශයේ වාන් දොරටු 06 ක් අද අලුයම සිට විවෘත කිරීමට පියවර ගෙන ඇති අතර, එම වාන් දොරටු අඟල් 18 බැගින් විවෘත කර ඇති බවත්, ඉන් තත්පරයට ඝන අඩි 9,000 ක මුළු ජල ධාරිතාවක් වික්ටෝරියා ජලාශයට මුදා හැරෙන බවත් වාරිමාර්ග දෙපාර්තමේන්තුව සඳහන් කරනවා.

පොල්ගොල්ල මහවැලි වේල්ලෙන් පහළ ජනතාව මහවැලි ගඟ පරිහරණයේදී වඩාත් කල්පනාවෙන් සිටින ලෙසයි වාරිමාර්ග දෙපාර්තමේන්තුව වැඩිදුරටත් සඳහන් කරන්නේ.

