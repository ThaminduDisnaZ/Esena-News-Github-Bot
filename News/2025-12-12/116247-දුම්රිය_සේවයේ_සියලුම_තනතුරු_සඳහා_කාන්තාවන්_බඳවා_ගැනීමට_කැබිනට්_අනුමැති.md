---
title: "දුම්රිය සේවයේ සියලුම තනතුරු සඳහා කාන්තාවන් බඳවා ගැනීමට කැබිනට් අනුමැතිය හිමි වූ බව නීතිපති අධිකරණයට දැනුම් දෙයි"
date: 2025-12-12 15:30:00
---

# දුම්රිය සේවයේ සියලුම තනතුරු සඳහා කාන්තාවන් බඳවා ගැනීමට කැබිනට් අනුමැතිය හිමි වූ බව නීතිපති අධිකරණයට දැනුම් දෙයි

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

ශ්‍රී ලංකා දුම්රිය සේවයේ ඇති සියලුම තනතුරු සඳහා කාන්තාවන් බඳවා ගැනීමට අමාත්‍ය මණ්ඩලය අනුමැතිය ලබා දී ඇති බව නීතිපතිවරයා අද ශ්‍රේෂ්ඨාධිකරණයට දැනුම් දී තිබෙනවා.

ශ්‍රී ලංකා දුම්රිය සේවයේ දුම්රිය ස්ථානාධිපති තනතුරු සඳහා කාන්තාවන්ට අයදුම් කිරීම අවහිර කරමින් නිකුත් කර තිබූ ගැසට් නිවේදනයක් අභියෝගයට ලක් කරමින් කාන්තාවන් දෙදෙනෙක් විසින් ගොනු කර තිබූ මූලික අයිතිවාසිකම් පෙත්සමක් කැඳවූ අවස්ථාවේ දී නීතිපතිවරයා වෙනුවෙන් පෙනී සිටි රජයේ නීතිඥවරිය විසින් මෙම දැනුම් දීම සිදු කර ඇති බවයි වැඩිදුරටත් සඳහන් වෙන්නේ.

