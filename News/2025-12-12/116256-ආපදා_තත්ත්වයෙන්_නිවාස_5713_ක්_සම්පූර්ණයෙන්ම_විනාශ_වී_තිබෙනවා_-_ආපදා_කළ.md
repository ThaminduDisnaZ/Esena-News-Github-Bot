---
title: "ආපදා තත්ත්වයෙන් නිවාස 5713 ක් සම්පූර්ණයෙන්ම විනාශ වී තිබෙනවා - ආපදා කළමනාකරණ මධ්‍යස්ථානය"
date: 2025-12-12 16:25:00
---

# ආපදා තත්ත්වයෙන් නිවාස 5713 ක් සම්පූර්ණයෙන්ම විනාශ වී තිබෙනවා - ආපදා කළමනාකරණ මධ්‍යස්ථානය

![Thumbnail](https://helakuru.sgp1.cdn.digitaloceanspaces.com/esana/images/lib/Disaster.jpg)

පසුගියදා පැවැති අයහපත් කාලගුණයෙන් හානි වූ නිවාස අතුරින් වැඩිම නිවාස හානි ප්‍රමාණයක් වාර්තා වී ඇත්තේ මහනුවර දිස්ත්‍රික්කයෙන් බව ආපදා කළමනාකරණ මධ්‍යස්ථානය පවසනවා.

ඒ අනුව, සිදුවූ ආපදාවලින් මේ වන විට මහනුවර දිස්ත්‍රික්කයේ නිවාස 1,568 ක් සම්පූර්ණයෙන්ම විනාශ වී ඇති බවත්, නිවාස 14,111 ක් අර්ධ වශයෙන් හානි වී ඇති බවයි එම මධ්‍යස්ථානය සිය නවතම දෛනික වාර්තාව නිකුත් කරමින් සඳහන් කරන්නේ.

ඒ අනුව, සමස්ත දිවයිනේම නිවාස 5713 ක් සම්පූර්ණයෙන්ම විනාශ වී ඇති බව එම වාර්තාවේ සඳහන් වෙනවා. 

දෙවැනි ස්ථානයට වැඩිම නිවාස හානි ප්‍රමාණයක් වාර්තා වී ඇත්තේ නුවරඑළිය දිස්ත්‍රික්කයෙන් වන අතර, එම දිස්ත්‍රික්කයේ නිවාස 767 ක් සම්පූර්ණයෙන්ම විනාශ වී ඇති බවත්, තවත් නිවාස 3,742 ක් අර්ධ වශයෙන් හානි වී ඇත් බවත් සඳහන්.

තෙවැනි ස්ථානයට වැඩිම නිවාස හානි ප්‍රමාණයක් වාර්තා වී ඇත්තේ පුත්තලම දිස්ත්‍රික්කයෙන් වන අතර, එම දිස්ත්‍රික්කයේ නිවාස 627 ක් සම්පූර්ණයෙන් විනාශ වී, තවත් නිවාස 20,813 ක් අර්ධ වශයෙන් හානි වී තිබෙනවා.

මේ අතර පැවැති ආපදාවෙන් මේ වන විට සිදු වී ඇති මරණ සංඛ්‍යාව 640 ක් ලෙස වාර්තා වී ඇති බවත්, පුද්ගලයින් 211 ක් තවමත් අතුරුදහන්ව පවතින බවයි වැඩිදුරටත් සඳහන් වෙන්නේ.

 

![Image](https://helakuru.sgp1.cdn.digitaloceanspaces.com/esana/images/693be960d8a35pdf_page_0.jpeg)

