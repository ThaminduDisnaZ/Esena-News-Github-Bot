---
title: "මහවැලි සංවර්ධනය සඳහා ආසියානු සංවර්ධන බැංකු‍වෙන් ඩොලර් මිලියන 200 ක ණය පහසුකමක් අනුමත කෙරේ"
date: 2025-12-12 13:35:19
---

# මහවැලි සංවර්ධනය සඳහා ආසියානු සංවර්ධන බැංකු‍වෙන් ඩොලර් මිලියන 200 ක ණය පහසුකමක් අනුමත කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/adb-bank.jpg)

ශ්‍රී ලංකාවේ විශාලතම බහුකාර්ය ජල සම්පත් සංවර්ධන වැඩසටහන වන මහවැලි සංවර්ධන වැඩසටහනට සහාය වීම සඳහා ආසියානු සංවර්ධන බැංකුව (ADB) විසින් ඩොලර් මිලියන 200 ක ණය පහසුකමක් අනුමත කර තිබෙනවා.

මෙම සංවර්ධන වැඩසටහන හරහා මහවැලි ගඟේ අතිරික්ත ජලය ශ්‍රී ලංකාවේ උතුරු සහ වයඹ පළාත්වල වියළි ප්‍රදේශවලට හැරවීම මූලිකව අරමුණු කර ඇති බවයි සඳහන් වෙන්නේ.

මෙම මහවැලි ජල සුරක්ෂිතතා ආයෝජන වැඩසටහනේ දෙවන අදියර ව්‍යාපෘතිය මඟින් කෘෂිකාර්මික අංශයේ ඔරොත්තු දීමේ හැකියාව ශක්තිමත් කිරීම සහ ආහාර සුරක්ෂිතතාව වැඩි දියුණු කිරීම මඟින් උතුරු මැද පළාතේ ගොවි පවුල් 35,600 කට වැඩි පිරිසකට සෘජුවම ප්‍රතිලාභ ලැබෙනු ඇති බවද ආසියානු සංවර්ධන බැංකුව සඳහන් කර තිබෙනවා.

