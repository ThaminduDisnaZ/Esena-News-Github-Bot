---
title: "ශ්‍රී ලාංකිකයින්ට වඩා හොඳ ලෝකයක්, සැමට වඩා හොඳ ලෝකයක් උදා කිරීම වෙනුවෙන් අපි සෑම කෙනෙකු සමඟම වැඩ කරනවා - ජනපති"
date: 2025-12-12 21:32:33
---

# ශ්‍රී ලාංකිකයින්ට වඩා හොඳ ලෝකයක්, සැමට වඩා හොඳ ලෝකයක් උදා කිරීම වෙනුවෙන් අපි සෑම කෙනෙකු සමඟම වැඩ කරනවා - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/anura-newsweek-op.jpg)

ශ්‍රී ලාංකිකයින්ට වඩා හොඳ ලෝකයක්, සැමට වඩා හොඳ ලෝකයක් උදා කිරීම වෙනුවෙන් ශ්‍රී ලංකාව සෑම රටක් සමඟම කටයුතු කරන බව ජනාධිපති අනුර කුමාර දිසානායක පවසනවා.

ඒ අනුව ශ්‍රී ලංකාවට අනන්‍ය වූ ප්‍රජාතන්ත්‍රවාදී වටිනාකම් සහ නීතිය මත පදනම් වූ පාලනයක් සඳහා වන කැපවීමක් තිබෙන බවත්, රටවල් සමඟ ඇති සෑම සම්බන්ධතාවක්ම ශ්‍රී ලංකාවට වැදගත් බව ද Newsweek සමඟ සාකච්ඡාවකට පසුගිය දා එක් වෙමින් ජනාධිපතිවරයා සඳහන් කර තිබෙනවා.

එසේම එම සාකච්ඡාවේ දී මෙරට ආපදා තත්ත්වය සම්බන්ධයෙන් අදහස් දක්වමින් ජනාධිපතිවරයා සඳහන් කර ඇත්තේ, 'දිට්වා' සුළි කුණාටුව හරහා ශ්‍රී ලංකාවට ව්‍යසන තත්ත්වයක් ඇති කළ බවත්, මෙම මොහොතේ ප්‍රමුඛතාව වන්නේ සියල්ලන් එක්ව වැඩ කිරීම සහ ශ්‍රී ලංකාව යළි නඟා සිටුවීම සහතික කිරීම බවයි.

මෙම ව්‍යසනය අවස්ථාවේ දී ශ්‍රී ලංකාවට සහාය වීමට බොහෝ රටවල් ඉදිරිපත් වූ බවත්, ඉන්දියාව 'සාගර් බන්ධු' මෙහෙයුම සමඟ කඩිනමින්ම ප්‍රතිචාර දැක්වූ අතර, ඔවුන් ගුවන් යානා, හෙලිකොප්ටර්, ගුවන් යානා ප්‍රවාහක නෞකාව (INS වික්‍රාන්ත්) ඇතුළු නාවික යාත්‍රා සහ ඔවුන්ගේ ජාතික ආපදා ප්‍රතිචාර බලකායේ නිලධාරීන් ඒ සඳහා යෙදවීමට කටයුතු කළ බව ද ජනාධිපතිවරයා ප්‍රකාශ කර තිබෙනවා.

අසල්වැසි පාකිස්තානය සහ මාලදිවයින ද අපට මිල කළ නොහැකි සහයෝගයක් ලබා දුන් අතර, ලොව පුරා සිටින අනෙකුත් සියලුම රටවල්, ජාත්‍යන්තර හවුල්කරුවන් සහ පුද්ගලයින්ට ද බෙහෙවින් කෘතඥ වන බව ද ජනාධිපතිවරයා එහි දී වැඩිදුරටත් සඳහන් කර ඇති බවයි ජනාධිපති මාධ්‍ය අංශය වැඩිදුරටත් ප්‍රකාශ කළේ.

අදාළ සාකච්ඡාවේ සිංහල පරිවර්ථනය පහතින්.

 

![Image](https://helakuru.sgp1.cdn.digitaloceanspaces.com/esana/images/693c2b78d05f9pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/693c2b78dde02pdf_page_1.jpeg)

![Image](https://helakuru.sgp1.cdn.digitaloceanspaces.com/esana/images/693c2b78ed43epdf_page_2.jpeg)

![Image](https://helakuru.sgp1.cdn.digitaloceanspaces.com/esana/images/693c2b79071c6pdf_page_3.jpeg)

![Image](https://helakuru.sgp1.cdn.digitaloceanspaces.com/esana/images/693c2b791610fpdf_page_4.jpeg)

![Image](https://helakuru.sgp1.cdn.digitaloceanspaces.com/esana/images/693c2b792313cpdf_page_5.jpeg)

![Image](https://helakuru.sgp1.cdn.digitaloceanspaces.com/esana/images/693c2b792e155pdf_page_6.jpeg)

![Image](https://helakuru.sgp1.cdn.digitaloceanspaces.com/esana/images/693c2b794090fpdf_page_7.jpeg)

![Image](https://helakuru.sgp1.cdn.digitaloceanspaces.com/esana/images/693c2b794d325pdf_page_8.jpeg)

![Image](https://helakuru.sgp1.cdn.digitaloceanspaces.com/esana/images/693c2b795c476pdf_page_9.jpeg)

