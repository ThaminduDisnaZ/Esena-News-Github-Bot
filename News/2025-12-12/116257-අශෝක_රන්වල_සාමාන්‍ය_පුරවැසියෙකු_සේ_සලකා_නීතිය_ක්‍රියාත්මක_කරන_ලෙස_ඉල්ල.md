---
title: "අශෝක රන්වල සාමාන්‍ය පුරවැසියෙකු සේ සලකා නීතිය ක්‍රියාත්මක කරන ලෙස ඉල්ලා, පොලිස් මූලස්ථානයට පැමිණිල්ලක්"
date: 2025-12-12 16:10:00
---

# අශෝක රන්වල සාමාන්‍ය පුරවැසියෙකු සේ සලකා නීතිය ක්‍රියාත්මක කරන ලෙස ඉල්ලා, පොලිස් මූලස්ථානයට පැමිණිල්ලක්

![Thumbnail](https://helakuru.sgp1.cdn.digitaloceanspaces.com/esana/images/lib/samagi-opk.jpg)

පාර්ලිමේන්තු මන්ත්‍රී අශෝක රන්වල සාමාන්‍ය පුරවැසියෙකු සේ සලකා නීතිය ක්‍රියාත්මක කරන ලෙස ඉල්ලා, සමගි ජන බලවේගයේ නීතිඥයින් පිරිසක් පොලිස් මූලස්ථානයට පැමිණිල්ලක් ඉදිරිපත් කර තිබෙනවා.

ඒ අනුව, ඊයේ රාත්‍රියේ රිය අනතුරක් සිදු කළ හිටපු කතානායක අශෝක රන්වල බීමත්ව සිටියේදැයි එම අවස්ථාවේදීම පරීක්ෂණ සිදු කිරීමට පොලීසිය අපොහොසත් වුනේ මන්දැයි සොයා බලා වාර්තා කරන ලෙස ද ඔවුන් පැමිණිල්ල මඟින් ඉල්ලා තිබෙනවා.

සාමාන්‍ය පුරවැසියකු බීමත්ව මෙලෙස පැදවුවා නම්, එම අවස්ථාවේදීම ‘බැලුම් පුම්බා’ පරීක්ෂණය සිදු කරන බවයි සමගි ජන බලවේගයේ නීතිඥ සංගමයේ නීතිඥ යොහාන් ආරියවංශ වැඩිදුරටත් ප්‍රකාශ කර සිටියේ.

