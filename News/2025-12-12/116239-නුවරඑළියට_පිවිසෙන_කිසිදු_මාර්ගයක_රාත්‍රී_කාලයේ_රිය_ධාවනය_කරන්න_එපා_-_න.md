---
title: "නුවරඑළියට පිවිසෙන කිසිදු මාර්ගයක රාත්‍රී කාලයේ රිය ධාවනය කරන්න එපා - නුවරඑළිය දිස්ත්‍රික් ලේකම්"
date: 2025-12-12 11:35:00
---

# නුවරඑළියට පිවිසෙන කිසිදු මාර්ගයක රාත්‍රී කාලයේ රිය ධාවනය කරන්න එපා - නුවරඑළිය දිස්ත්‍රික් ලේකම්

![Thumbnail](https://helakuru.sgp1.cdn.digitaloceanspaces.com/esana/images/lib/nuwaraeliya-road.jpg)

නුවරඑළියට පිවිසෙන කිසිදු මාර්ගයක රාත්‍රී කාලයේ රථ වාහන ධාවනය නොකරන ලෙස නුවරඑළිය දිස්ත්‍රික් ලේකම් තුෂාරි තෙන්නකෝන් රියදුරන්ගෙන් ඉල්ලා සිටිනවා.

වාහන ධාවනයට විවෘත කරන ලද ගම්පොළ - නුවරඑළිය ප්‍රධාන මාර්ගයේ ‘කටුකිතුල’ ප්‍රදේශයෙන් යළිත් ප්‍රධාන මාර්ගයට පස් කන්දක් කඩා වැටී ඇති බවත්, පවත්නා කාලගුණය අනුව තවදුරටත් මාර්ගවලට පස් කඳු කඩා වැටීමේ අවදානමක් පවතින බවයි ඇය පෙන්වා දෙන්නේ.

'දිට්වා' සුළි කුණාටුවෙන් නුවරඑළිය දිස්ත්‍රික්කයේ ආපදාවට පත් සියලු ජනතාවට අවශ්‍ය ආහාර ද්‍රව්‍ය ඇතුළු පහසුකම් සලසා ඇති බව ද නුවරඑළිය දිස්ත්‍රික් ලේකම්වරිය වැඩිදුරටත් ප්‍රකාශ කර සිටියා.

