---
title: "කිරින්දෙන් හමු වූ මත්ද්‍රව්‍ය තොගය ප්‍රවාහනය කළ යාත්‍රාවක් සොයා ගැනේ"
date: 2025-11-16 09:30:00
---

# කිරින්දෙන් හමු වූ මත්ද්‍රව්‍ය තොගය ප්‍රවාහනය කළ යාත්‍රාවක් සොයා ගැනේ

![Thumbnail](https://helakuru.sgp1.cdn.digitaloceanspaces.com/esana/images/lib/bort-85.jpg)

පසුගිය දා තිස්ස කිරින්ද ප්‍රදේශයේ දී සොයා ගත් මත්ද්‍රව්‍ය තොගය මෙරට මුහුදු තීරයට ප්‍රවාහනය කළ බවට සැක කෙරෙන බහුදින ධීවර යාත්‍රාව සොයා ගෙන තිබෙනවා.

පොලිස් මත්ද්‍රව්‍ය නාශක කාර්යාංශයේ මාතර කාර්යාලයේ නිලධාරීන් විසින් ඊයේ (15) තංගල්ලේ දී මෙම ධීවර යාත්‍රාව සොයා ගෙන ඇති බවයි සඳහන් වන්නේ.

ධීවර යාත්‍රාව සමඟ සැකකරුවන් පස් දෙනෙකු ද එම නිලධාරීන් විසින් අත්අඩංගුවට ගෙන ඇති බවයි වැඩිදුරටත් සඳහන් වන්නේ.

