---
title: "වඩා යහපත් හෙට දවසක් උදෙසා පුරවැසියන් ලෙස එකමුතුව, ආදරයෙන්, වගකීම් සහගතව කටයුතු කිරීමට නත්තල් දිනයේ අධිෂ්ඨාන කර ගනිමු - අගමැතිනිය"
date: 2025-12-25 19:30:42
---

# වඩා යහපත් හෙට දවසක් උදෙසා පුරවැසියන් ලෙස එකමුතුව, ආදරයෙන්, වගකීම් සහගතව කටයුතු කිරීමට නත්තල් දිනයේ අධිෂ්ඨාන කර ගනිමු - අගමැතිනිය

![Thumbnail](https://helakuru.sgp1.cdn.digitaloceanspaces.com/esana/images/lib/harini-amarasuriya-2025-official.jpg)

වඩා යහපත් හෙට දවසක් උදෙසා වන අප සැමගේ සිහිනය වෙනුවෙන් පුරවැසියන් ලෙස එකමුතුව, ආදරයෙන්, සහකම්පනයෙන් මෙන්ම වගකීම් සහගතව කටයුතු කිරීමට මේ නත්තල් දිනයේ අධිෂ්ඨාන කර ගනිමු යැයි අග්‍රාමාත්‍ය ආචාර්ය හරිනි අමරසූරිය පවසනවා.

මෙවර සීතල දෙසැම්බරය උදා වූයේ වෙනදා තරම් ප්‍රීතියකින් හෝ උද්‍යෝගයකින් නොව මුළුමහත් රටම කම්පා කරමින් ඇති වූ ස්වභාවික ව්‍යසනයෙන් විපතට පත් වූ දහස් ගණනක් වූ අපේම සහෝදර ජනතාවගේ දුක් වේදනා හා සෝ සුසුම් මධ්‍යයේ බවයි නත්තල් දිනය වෙනුවෙන් සුබපැතුම් පණිවිඩයක් නිකුත් කරමින් අගමැතිවරිය පෙන්වා දෙන්නේ.

එහෙත් නත්තලේ සැබෑ අරුත පෙරදැරිව, ජේසුස් වහන්සේගේ මඟපෙන්වීම් අනුව, අපේ රටේ ජනතාව සියලු භේද දුරලා එකාවන්ව සමගිය හා සාමූහිකත්වය පෙරදැරිව විපතට පත් තම සහෝදර ජනතාව වෙනුවෙන් ඉදිරිපත් වූයේ ආදරය, සහකම්පනය මෙන්ම ජේසුස් වහන්සේ දේශනා කළ 'අනෙකාට ප්‍රේම කිරීමේ' උතුම් ධර්මතාව ලොවටම පෙන්වා දෙමින් බවයි අගමැතිවරිය පෙන්වා දෙන්නේ.

රට යථා තත්ත්වයට පත් කර ගැනීම සඳහා සියලු ජන කොටස් ඒකායන පරමාර්ථයකින් සහ සාමූහික වගකීමකින් දේශයේ අනාගතය වෙනුවෙන් එකමුතු විය යුතු අවස්ථාවකට අප දැන් එළැඹ ඇති බවයි අග්‍රාමාත්‍ය ආචාර්ය හරිනි අමරසූරිය වැඩිදුරටත් සඳහන් කරන්නේ.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/694c937100ef8pdf_page_0.jpeg)

