---
title: "අපට අවශ්‍ය අමෙරිකානු සමාගම් ශ්‍රී ලංකාවේ ආයෝජනය කරනු දැකීමයි - ජනපති"
date: 2025-12-09 20:30:00
---

# අපට අවශ්‍ය අමෙරිකානු සමාගම් ශ්‍රී ලංකාවේ ආයෝජනය කරනු දැකීමයි - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/anura-newsweek-op.jpg)

'දිට්වා' සුළි කුණාටුව හරහා ශ්‍රී ලංකාවට සිදු වූ බලපෑම මෙරටට බලපෑ වෙනත් ආපදා තත්ත්වයට වඩා ඉතාමත් වැඩි බව ජනාධිපති අනුර කුමාර දිසානායක පවසනවා.

ඒ අනුව 'දිට්වා' සුළි කුණාටුව මිලියන දෙකකට ආසන්න ජනතාවකට බලපෑම් එල්ල කර ඇති බවත්, ආසන්න වශයෙන් නිවාස 55,000 ක් එයින් හානි වී ඇති බවයි ‘Newsweek’ වෙබ් අඩවිය සමඟ සාකච්ඡාවකට එක් වෙමින් ජනාධිපතිවරයා සඳහන් කළේ.

මෙහිදී ජනාධිපතිවරයා ඇමෙරිකාවට ශ්‍රී ලංකාව තුළ ඇති ආයෝජන අවස්ථා සම්බන්ධයෙන් ද කරුණු පැහැදිලි කර ඇති අතර, අපනයන, විශේෂයෙන් රෙදිපිළි සහ අගය එකතු කළ නිෂ්පාදන සඳහා වෙළඳපොළ ප්‍රවේශය සම්බන්ධයෙන් ද කරුණු දක්වා තිබෙනවා.

එසේම, ශ්‍රී ලංකාවට දේශගුණික මූල්‍යකරණය ද අවශ්‍ය බවත්, පූර්ව අනතුරු ඇඟවීමේ පද්ධති, ඔරොත්තු දෙන යටිතල පහසුකම්, වෙරළබඩ ආරක්ෂාව සඳහා ආයෝජන අවශ්‍ය බවත්, ඩිජිටල් යටිතල පහසුකම්, නිෂ්පාදනය සහ පුනර්ජනනීය බලශක්තිය ඇතුළු හැකි සෑම අංශයකම එක්සත් ජනපද සමාගම් ශ්‍රී ලංකාවේ ආයෝජනය කිරීම අවශ්‍ය වන බවයි ජනාධිපතිවරයා එහිදී වැඩිදුරටත් ප්‍රකාශ කර ඇත්තේ‍.

