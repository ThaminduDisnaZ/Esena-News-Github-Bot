---
title: "වර්ෂා පුරෝකථන අනුව ජලාශ කිහිපයක ජල මට්ටම් අඩු කිරීමට පියවර"
date: 2025-12-09 10:10:00
---

# වර්ෂා පුරෝකථන අනුව ජලාශ කිහිපයක ජල මට්ටම් අඩු කිරීමට පියවර

![Thumbnail](https://helakuru.sgp1.cdn.digitaloceanspaces.com/esana/images/lib/rajanganaya-archived.jpg)

අධික වර්ෂාවක් ලැබෙනු ඇතැයි යන පුරෝකථන අනුව මේ වන විට දිවයිනේ ප්‍රධාන ජලාශ කිහිපයක පවතින ජල මට්ටම් තවදුරටත් අඩු කරමින් පවතින බව වාරිමාර්ග දෙපාර්තමේන්තුව පවසනවා.

ඒ අනුව, අනුරාධපුර දිස්ත්‍රික්කයේ නාච්චදූව, රාජාංගන, දැදුරු ඔය, හම්බන්තොට දිස්ත්‍රික්කයේ ලුණුගම්වෙහෙර, වෙහෙරගල මෙන්ම අම්පාර දිස්ත්‍රික්කයේ සේනානායක සමුද්‍රයේ ද මේ වන විට ජල මට්ටම් අඩු කිරීම සඳහා ජලය නිදහස් කරමින් පවතින බවයි එම දෙපාර්තමේන්තුවේ වාරිමාර්ග අධ්‍යක්ෂ (ජල විද්‍යා හා ආපදා කළමනාකරණ) ඉංජිනේරු එල්.එස්. සූරියබණ්ඩාර සඳහන් කළේ.

කෙසේ වෙතත්, මෙම නිදහස් කරන ජල ප්‍රමාණයෙන් එහි පහළ ප්‍රදේශ සඳහා කිසිදු බලපෑමක් සිදු නොවන බවයි ඔහු වැඩිදුරටත් ප්‍රකාශ කර සිටියේ.

