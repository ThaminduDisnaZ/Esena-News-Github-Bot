---
title: "අවදානම් සහිත ස්ථානවල ජීවත් වන ජනතාව සුරක්ෂිත මධ්‍යස්ථාන වෙත යොමු කිරීමට උපදෙස්"
date: 2025-12-09 10:50:00
---

# අවදානම් සහිත ස්ථානවල ජීවත් වන ජනතාව සුරක්ෂිත මධ්‍යස්ථාන වෙත යොමු කිරීමට උපදෙස්

![Thumbnail](https://helakuru.sgp1.cdn.digitaloceanspaces.com/esana/images/lib/Disaster-management.jpg)

මහනුවර, කෑගල්ල, කුරුණෑගල සහ මාතලේ යන දිස්ත්‍රික්කවල අවදානම් සහිත ස්ථානවල ජීවත් වන ජනතාව සුරක්ෂිත මධ්‍යස්ථාන වෙත යොමු කිරීමට කටයුතු කරන ලෙස ආපදා කළමනාකරණ මධ්‍යස්ථානය විසින් දිස්ත්‍රික් ලේකම්වරුන්ට දැනුම් දී තිබෙනවා.

ඒ අනුව, ජාතික ගොඩනැගිලි පර්යේෂණ සංවිධානය විසින් නිකුත් කරන ලද රතු නිවේදනවලට අනුව මෙම දැනුම්දීම සිදු කර ඇති බවයි ආපදා කළමනාකරණ මධ්‍යස්ථානය සඳහන් කරන්නේ.

පවතින වැසි සහිත කාලගුණික තත්ත්වයත් සමඟ මහනුවර, කෑගල්ල, කුරුණෑගල සහ මාතලේ යන දිස්ත්‍රික්කවල ප්‍රාදේශීය ලේකම් කොට්ඨාසවල හඳුනාගත් අවදානම් සහිත ස්ථාන සඳහා ජාතික ගොඩනැගිලි පර්යේෂණ සංවිධානය විසින් නායයෑමේ රතු නිවේදන නිකුත් කර තිබෙනවා.

මෙහිදී, දිස්ත්‍රික් ලේකම්වරුන්, ජාතික ගොඩනැගිලි පර්යේෂණ ආයතන නිලධාරීන්, ප්‍රාදේශීය ලේකම්වරුන්, ග්‍රාම නිලධාරීවරුන්, ශ්‍රී ලංකා පොලීසිය හා වෙනත් අදාළ පාර්ශ්වකරුවන්ගේ සම්බන්ධීකරණයෙන් මෙම ඉවත් කිරීමේ කටයුතු සිදු කරන ලෙසට ආපදා කළමනාකරණ මධ්‍යස්ථානය දැනුම් දී ඇති බවයි වැඩිදුරටත් සඳහන් වෙන්නේ.

 

![Image](https://helakuru.sgp1.cdn.digitaloceanspaces.com/esana/images/69379f79402b3pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/69379f794acc8pdf_page_1.jpeg)

