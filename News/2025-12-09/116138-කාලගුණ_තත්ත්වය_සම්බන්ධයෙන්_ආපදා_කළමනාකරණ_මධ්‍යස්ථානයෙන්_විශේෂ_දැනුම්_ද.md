---
title: "කාලගුණ තත්ත්වය සම්බන්ධයෙන් ආපදා කළමනාකරණ මධ්‍යස්ථානයෙන් විශේෂ දැනුම් දීමක්"
date: 2025-12-09 12:00:00
---

# කාලගුණ තත්ත්වය සම්බන්ධයෙන් ආපදා කළමනාකරණ මධ්‍යස්ථානයෙන් විශේෂ දැනුම් දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/pradeep-kodippili-io.jpg)

ඊසානදිග මෝසම් තත්ත්වයත් සමඟ වැසි තත්ත්වයේ වැඩිවීමක් සම්බන්ධයෙන්, කාලගුණ විද්‍යා දෙපාර්තමේන්තුව විසින් අනතුරු අඟවා ඇති බව ආපදා කළමනාකරණ මධ්‍යස්ථානය පවසනවා.

ඒ අනුව, උතුරු, උතුරු මැද, නැගෙනහිර, මධ්‍යම සහ ඌව පළාත්වල විටින් විට වැසි හෝ ගිගුරුම් සහිත වැසි ඇති වන අතර, උතුරු සහ නැගෙනහිර පළාත්වලත්, පොළොන්නරුව දිස්ත්‍රික්කයේත් ඇතැම් ස්ථානවලට මි.මී. 100 ට වැඩි තද වැසි ඇති විය හැකි බවට අනතුරු අඟවා ඇති බවයි ආපදා කළමනාකරණ මධ්‍යස්ථානයේ අධ්‍යක්ෂ ප්‍රදීප් කොඩිප්පිලි සඳහන් කළේ.

කාලගුණ තත්ත්වයත් සමඟ ජාතික ගොඩනැගිලි පර්යේෂණ ආයතනයෙන් රතු නිවේදන නිකුත් කර ඇති බවද, මේ සම්බන්ධයෙන් අඛණ්ඩව සැලකිලිමත් වන ලෙසට එම ප්‍රදේශවල ජනතාවගෙන් ඉල්ලා සිටින බවද ඔහු ප්‍රකාශ කර සිටියා.

මේ සම්බන්ධයෙන් අද (09) පැවති මාධ්‍ය හමුවකදී ආපදා කළමනාකරණ මධ්‍යස්ථානයේ අධ්‍යක්ෂ ප්‍රදීප් කොඩිප්පිලි විසින් කරුණු පැහැදිලි කිරීමක් සිදු කරනු ලැබුවා.

අදාළ සම්පූර්ණ ප්‍රකාශය ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

