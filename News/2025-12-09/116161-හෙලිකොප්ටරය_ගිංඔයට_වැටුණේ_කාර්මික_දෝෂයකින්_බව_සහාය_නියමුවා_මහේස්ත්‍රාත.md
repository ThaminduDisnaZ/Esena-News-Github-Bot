---
title: "හෙලිකොප්ටරය ගිංඔයට වැටුණේ කාර්මික දෝෂයකින් බව සහාය නියමුවා මහේස්ත්‍රාත් පරීක්ෂණයේදී ප්‍රකාශ කරයි"
date: 2025-12-09 20:35:02
---

# හෙලිකොප්ටරය ගිංඔයට වැටුණේ කාර්මික දෝෂයකින් බව සහාය නියමුවා මහේස්ත්‍රාත් පරීක්ෂණයේදී ප්‍රකාශ කරයි

![Thumbnail](https://helakuru.sgp1.cdn.digitaloceanspaces.com/esana/images/lib/helic-s.jpg)

ආපදාවට ලක්වූවන්ට සහන සලසමින් සිටියදි පසුගියදා වෙන්නප්පුවේදී අනතුරට පත් ගුවන් හමුදාවට අයත් බෙල් 212 හෙලිකොප්ටර් යානය ගිංඔයට ගොඩබැස්සවීමට සිදුවූයේ එහි කාර්මික දෝෂයක් හටගැනීම නිසා බව සහයක ගුවන් නියමු පියාසර ලුතිනන් එරංග චාමර ඒකනායක අධිකරණය හමුවේ ප්‍රකාශ කර තිබෙනවා.

සිද්ධියට අදාළ මහේස්ත්‍රාත් පරීක්‍ෂණය මාරවිල මහේස්ත්‍රාත් දිනිඳු සමරසිංහ ඉදිරියේ පැවැත්වූ අවස්ථාවේ සාක්ෂි ලබාදෙමින් ඔහු කියා සිටියේ කටුනායක ගුවන් තොටුපළෙන් පිටත්වී වෙන්නප්පුවට ඉහළ අහසේ යානය පියාසර කරමින් සිටියදී ගිංඔය පාලම මත සහ අවට සිටි පිරිස් දෑත් වනමින් ආධාර ඉල්ලා සිටි බවයි.

කෙසේ වෙතත්, විශාල පිරිසක් සිටීම සහ අධි බලැති විදුලි රැහැන් පද්ධතියක් ඇද තිබූ නිසා යානය පාලම මත හෝ මාර්ගයට ගොඩබැස්සවීමට නොහැකි වූ බවත් සුදුසු ස්ථානයක ගොඩබැස්සවීමට උත්සහ කළ අවස්ථාවේදී යානය කාර්මික දෝෂයක් පවතින බවට මියගිය ප්‍රධාන ගුවන් නියමුවාට සහ තමන්ට හැඟී ගිය බවයි සහයක ගුවන් නියමුවා සඳහන් කර තිබෙනවා.

යානය හරවනවාත් සමග එය එක්වරම ගිංඔයට කඩා වැටුණු බවයි  සහයක ගුවන් නියමු පියාසර ලුතිනන් එරංග චාමර ඒකනායක වැඩිදුරටත් ප්‍රකාශ කර තිබෙනවා.

එදින සිදුවූ අනතුර ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

