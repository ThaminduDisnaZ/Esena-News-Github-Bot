---
title: "සුරාබදු ගෙවීම් පැහැර හැර ඇති සමාගම්වල හිඟ බදු මුදල් අය කර ගැනීම සඳහා සියලු පියවර ගෙන තිබෙනවා - නීතිපති"
date: 2026-02-13 15:20:00
---

# සුරාබදු ගෙවීම් පැහැර හැර ඇති සමාගම්වල හිඟ බදු මුදල් අය කර ගැනීම සඳහා සියලු පියවර ගෙන තිබෙනවා - නීතිපති

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

සුරාබදු ගෙවීම් පැහැර හරිනු ලැබූ මත්පැන් නිෂ්පාදන සමාගම්වල හිඟ බදු මුදල් අය කර ගැනීම සඳහා සියලු පියවර ගෙන තිබෙන බව නීතිපතිවරයා විසින් අද ශ්‍රේෂ්ඨාධිකරණයට දැනුම් දුන්නා.

මත්පැන් නිෂ්පාදන සමාගම් විසින් පැහැර හැර තිබෙන සුරාබදු අය කර ගැනීමේ නියෝගයක් නිකුත් කරන ලෙස ඉල්ලා සමාජ ක්‍රියාකාරිකයකු වන සංජය මහවත්ත විසින් ඉදිරිපත් කර තිබෙන මූලික අයිතිවාසිකම් පෙත්සමක් අද කැඳවනු ලැබූ අවස්ථාවේදී, නීතිපතිවරයා වෙනුවෙන් පෙනී සිටි අතිරේක සොලිසිටර් ජෙනරාල් නෙරින් පුල්ලේ විසින් මෙම දැනුම් දීම සිදු කර තිබෙනවා.

අගවිනිසුරු ප්‍රීති පද්මන් සූරසේන, කුමුදුනී වික්‍රමසිංහ සහ සම්පත් විජේරත්න යන විනිසුරුවන්ගෙන් සමන්විත ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලක් ඉදිරියේ මෙම පෙත්සම අද කැඳවනු ලැබුවා.

 

![Image](https://helakuru.sgp1.cdn.digitaloceanspaces.com/esana/images/698eeafc85d69pdf_page_0.jpeg)

