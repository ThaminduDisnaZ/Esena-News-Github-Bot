---
title: "මාදැල් ධීවරයන්ට ජනපති සමඟ සාකච්ඡාවක් අද පස්වරුවේ ලබාදෙයි"
date: 2026-02-13 13:40:00
---

# මාදැල් ධීවරයන්ට ජනපති සමඟ සාකච්ඡාවක් අද පස්වරුවේ ලබාදෙයි

![Thumbnail](https://helakuru.sgp1.cdn.digitaloceanspaces.com/esana/images/lib/anura-president-police-new.jpg)

වින්ච් යන්ත්‍ර යොදා ගනිමින් මාදැල් ධීවර කර්මාන්තය සිදු කරගෙන යාමට අවස්ථාව ඉල්ලා ජනාධිපති ලේකම් කාර්යාලය ඉදිරිපිට සත්‍යග්‍රහයේ නිරත ධීවරයන්ට අද (13) පස්වරු 4.00 ට ජනාධිපතිවරයා සමඟ සාකච්ඡාවක් ලබා දී තිබෙනවා.

එම ධීවරයන් විසින් වත්මන් ආණ්ඩුව පනවා ඇති තහනම ඉවත් කරන ලෙස ඉල්ලා මෙම සත්‍යග්‍රහය පසුගිය පෙබරවාරි 05 වැනිදා සිට ආරම්භ කර තිබුණු අතර, එය අඛණ්ඩව අද 09 වැනි දිනයටත් ක්‍රියාත්මක වෙනවා.

ඒ අනුව, සත්‍යග්‍රහය පැවැත්වෙන ස්ථානයට පැමිණි නිලධාරීන් විසින් මාදැල් ධීවරයන්ට ජනාධිපතිවරයා සමඟ සාකච්ඡාවක් ලබාදීමට පියවර ගෙන ඇති බවයි සඳහන් වන්නේ.

![Image](https://helakuru.sgp1.cdn.digitaloceanspaces.com/esana/images/698ee016d0c42pdf_page_0.jpeg)

