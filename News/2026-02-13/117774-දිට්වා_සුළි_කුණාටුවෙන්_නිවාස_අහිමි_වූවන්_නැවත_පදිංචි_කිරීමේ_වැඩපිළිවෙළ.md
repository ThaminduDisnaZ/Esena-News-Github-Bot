---
title: "දිට්වා සුළි කුණාටුවෙන් නිවාස අහිමි වූවන් නැවත පදිංචි කිරීමේ වැඩපිළිවෙළෙහි ප්‍රගතිය දිස්ත්‍රික් මට්ටමින් විමසා බැලේ"
date: 2026-02-13 16:50:00
---

# දිට්වා සුළි කුණාටුවෙන් නිවාස අහිමි වූවන් නැවත පදිංචි කිරීමේ වැඩපිළිවෙළෙහි ප්‍රගතිය දිස්ත්‍රික් මට්ටමින් විමසා බැලේ

![Thumbnail](https://helakuru.sgp1.cdn.digitaloceanspaces.com/esana/images/lib/dithwa-lko.jpg)

දිට්වා සුළි කුණාටුවෙන් නිවාස අහිමි වූ මහනුවර, මාතලේ, නුවරඑළිය, කුරුණෑගල, කෑගල්ල සහ බදුල්ල යන දිස්ත්‍රික්කවල ජනතාව වෙනුවෙන් නිවාස ඉදිකරදීමේ වැඩපිළිවෙළ සහ අවශ්‍ය ඉඩම් වෙන් කර ගැනීමේදී මතුව ඇති ගැටලු පිළිබඳ සාකච්ඡාවක් මහජන ආරක්ෂක සහ පාර්ලිමේන්තු කටයුතු අමාත්‍ය ආනන්ද විජේපාල සහ ජනාධිපති ලේකම් ආචාර්ය නන්දික සනත් කුමානායක යන මහත්වරුන්ගේ ප්‍රධානත්වයෙන් ඊයේ (12) ජනාධිපති කාර්යාලයේදී පවත්වා තිබෙනවා.

මතුව ඇති ගැටලු නිරාකරණය කර ගැනීමට මෙහිදී සෘජුව මැදිහත් වූ මහජන ආරක්ෂක සහ පාර්ලිමේන්තු කටයුතු අමාත්‍ය ආනන්ද විජේපාල සඳහන් කළේ ඉතා ඉක්මණින් මෙම නැවත පදිංචි කිරීමේ ක්‍රියාවලිය අවසන් කිරීම ජනාධිපතිවරයාගේ සහ රජයේ අපේක්ෂාව වන අතර, ඒ සඳහා අවශ්‍ය ප්‍රතිපාදන ප්‍රමාණවත් පරිදි වෙන් කර තිබෙන බවයි.

නැවත පදිංචි කිරීමේදී ජාතික ගොඩනැගිලි පර්යේෂණ ආයතනයේ (NBRO) වාර්තාව කෙරෙහි විශේෂ අවධානය යොමු කර තිබෙන අතර, පෙර නිවස පිහිටි ස්ථානයේම පදිංචි කළ හැකි ජනතාව නැවත පදිංචි කිරීමේ ක්‍රියාවලිය සිදු කරන අතරතුරම, වෙනත් ස්ථානයක පදිංචි කළ යුතු පිරිස් හඳුනා ගැනීම සහ ඒ සඳහා අවශ්‍ය ඉඩම් වෙන් කර ගැනීම පිළිබඳ විශේෂ අවධානය යොමු කරමින් එක් එක් දිස්ත්‍රික්කවල මේ වන විට තත්ත්වය විමසා බැලීම මෙහිදී සිදුකර ඇති බවයි වැඩිදුරටත් සඳහන් වෙන්නේ.

මේ සම්බන්ධයෙන් නිකුත් කළ නිවේදනය පහතින්. 

![Image](https://helakuru.sgp1.cdn.digitaloceanspaces.com/esana/images/698edcb8b753epdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/698edcb8c47e3pdf_page_1.jpeg)

