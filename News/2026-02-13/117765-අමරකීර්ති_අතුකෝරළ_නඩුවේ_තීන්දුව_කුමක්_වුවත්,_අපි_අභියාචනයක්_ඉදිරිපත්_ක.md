---
title: "අමරකීර්ති අතුකෝරළ නඩුවේ තීන්දුව කුමක් වුවත්, අපි අභියාචනයක් ඉදිරිපත් කරනවා - නීතීඥ මනොජ් නානායක්කාර"
date: 2026-02-13 11:50:00
---

# අමරකීර්ති අතුකෝරළ නඩුවේ තීන්දුව කුමක් වුවත්, අපි අභියාචනයක් ඉදිරිපත් කරනවා - නීතීඥ මනොජ් නානායක්කාර

![Thumbnail](https://helakuru.sgp1.cdn.digitaloceanspaces.com/esana/images/lib/manoj-nanayakkara-lko.jpg)

අමරකීර්ති අතුකෝරළ සහ ආරක්ෂක නිලධාරියා ඝාතනය සම්බන්ධයෙන් මරණ දඬුවම නියම වූ පුද්ගලයන් 12 දෙනා වෙනුවෙන් අභියාචනයක් ඉදිරිපත් කිරීමට කටයුතු කරන බව නීතීඥ මනොජ් නානායක්කාර පවසනවා.

ඒ අනුව, මේ වන විට ජ්‍යෙෂ්ඨ නීතීඥයන් සමඟ මේ සම්බන්ධයෙන් සාකච්ඡා කරමින් සිටින බවත්, හැකි ඉක්මනින් එය ඉදිරිපත් කිරීමට කටයුතු කරන බවයි මාධ්‍ය හමුවකට එක් වෙමින් ඔහු සඳහන් කළේ.

මැයි 09 වැනිදා පෙරවරුවේ දී ‍'ග‍ෝඨාගෝගම' සාමකාමී අරගලයට පහරදීම හේතුවෙන්, ජනතාව ස්වෙච්ඡාවෙන්ම ඉදිරිපත් වී එසේ අරගලයට පහර දුන් පිරිස් සෙවීමට කටයුතු කළ බවත්, එහි දිගුවක් ලෙස අමරකීර්ති අතුකෝරළ යන අය එම පිරිස්වලට හසුවූ බවත්, ඔහුගේ ආරක්ෂක නිලධාරියා සිදු කළ වෙඩි තැබීමත් සමඟ එහි තරුණයෙක් මියගොස් තවත් අය තුවාල ලැබීම හේතුවෙන් එහි සිටි ජනතාව කුපිත වීමෙන් මෙම තත්ත්වය හටගත් බවයි ඔහු වැඩිදුරටත් ප්‍රකාශ කර සිටියේ.

අදාළ සම්පූර්ණ ප්‍රකාශය ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

[Watch Video](https://youtube.com/embed/mQPlKy2ZgeY)

![Image](https://helakuru.sgp1.cdn.digitaloceanspaces.com/esana/images/698ebbaf396bapdf_page_0.jpeg)

