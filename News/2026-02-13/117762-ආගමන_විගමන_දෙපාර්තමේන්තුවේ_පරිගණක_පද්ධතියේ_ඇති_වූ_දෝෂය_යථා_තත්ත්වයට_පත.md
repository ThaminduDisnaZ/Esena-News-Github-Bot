---
title: "ආගමන විගමන දෙපාර්තමේන්තුවේ පරිගණක පද්ධතියේ ඇති වූ දෝෂය යථා තත්ත්වයට පත් කෙරේ"
date: 2026-02-13 10:25:00
---

# ආගමන විගමන දෙපාර්තමේන්තුවේ පරිගණක පද්ධතියේ ඇති වූ දෝෂය යථා තත්ත්වයට පත් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/new-passport-book.jpg)

ආගමන විගමන දෙපාර්තමේන්තුවේ පරිගණක පද්ධතියේ ඇති වූ තාක්ෂණික දෝෂය මේ වන විට යථා තත්ත්වයට පත් කර ඇති බව එම දෙපාර්තමේන්තුව පවසනවා.

ඒ අනුව, තාවකාලිකව අත්හිටුවා තිබුණු ගුවන් ගමන් බලපත්‍ර නිකුත් කිරීමේ සේවාවන් මේ වන විට සාමාන්‍ය පරිදි සිදු කරමින් පවතින බවයි ආගමන විගමන දෙපාර්තමේන්තුව සඳහන් කළේ.

මේ වන විට කඩිනමින් නිකුත් කළ යුතු සහ ඉතාම අත්‍යවශ්‍ය කටයුතු ආරම්භ කර ඇති බවත්, දෙපාර්තමේන්තුවේ ශාඛා ජාලයන් හි කටයුතු ද මේ වන විට සාමාන්‍ය පරිදි ක්‍රියාත්මක වන බවයි එම දෙපාර්තමේන්තුවේ නියෝජ්‍ය පාලක සහ මාධ්‍ය ප්‍රකාශක මහේෂ් කරුණාදාස පවසා සිටියේ.

![Image](https://helakuru.sgp1.cdn.digitaloceanspaces.com/esana/images/698eaed3e5396pdf_page_0.jpeg)

