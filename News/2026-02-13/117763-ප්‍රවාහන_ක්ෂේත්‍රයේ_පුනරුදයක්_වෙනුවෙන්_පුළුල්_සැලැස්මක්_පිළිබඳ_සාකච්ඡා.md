---
title: "ප්‍රවාහන ක්ෂේත්‍රයේ පුනරුදයක් වෙනුවෙන් පුළුල් සැලැස්මක් පිළිබඳ සාකච්ඡාවක් ජනාධිපතිවරයා‍ගේ ප්‍රධානත්වයෙන්"
date: 2026-02-13 14:40:00
---

# ප්‍රවාහන ක්ෂේත්‍රයේ පුනරුදයක් වෙනුවෙන් පුළුල් සැලැස්මක් පිළිබඳ සාකච්ඡාවක් ජනාධිපතිවරයා‍ගේ ප්‍රධානත්වයෙන්

![Thumbnail](https://helakuru.sgp1.cdn.digitaloceanspaces.com/esana/images/lib/anura-president-thero.jpg)

මෙරට ප්‍රවාහන පද්ධතිය වඩාත් කාර්යක්ෂම, සුරක්ෂිත සහ නවීන තාක්ෂණයෙන් යුත් ප්‍රවාහන සේවාවක් බවට පත් කරමින්, මහජනතාවට ගෞරවනීය සහ විශ්වාසදායක සේවාවක් ලබාදීම සඳහා සමස්ත ප්‍රවාහන ව්‍යුහයම කඩිනම් පරිවර්තනයකට ලක් විය යුතු බව ජනාධිපති අනුර කුමාර දිසානායක පවසනවා.

ප්‍රවාහන, මහාමාර්ග සහ නාගරික සංවර්ධන අමාත්‍යාංශයේ නිලධාරීන් සමඟ සාකච්ඡාවකට ඊයේ (12) පෙරවරුවේ ජනාධිපති කාර්යාලයේදී එක් වෙමින් ජනාධිපතිවරයා මේ බව පෙන්වා දුන්නා.

ප්‍රවාහන ක්ෂේත්‍රයේ පුනරුදයක් වෙනුවෙන් ආර්ථික තරගකාරිත්වය, පාරිසරික තිරසාරභාවය, ඩිජිටල් පරිවර්තනය, සමාජ සමානාත්මතාව සහ ප්‍රවේශය, ආරක්ෂාව සහ සුරක්ෂිතභාවය යන කුළුණු 05 යටතේ ප්‍රවාහන අමාත්‍යාංශය විසින් සැලසුම් කර තිබෙන උපායමාර්ගික සැලැස්ම පිළිබඳ මෙහිදී ජනාධිපතිවරයා දැනුවත් කර තිබෙනවා.

කොළඹ නගරයේ දැනට පවතින දැඩි රථවාහන තදබදයට පිළියමක් ලෙස Lanka Metro Transit බස් රථ සේවාව හඳුන්වා දීමට සැලසුම් කර තිබෙන බවත්, මෙම ව්‍යාපෘතිය යටතේ අවශ්‍ය යටිතල පහසුකම් මේ වන විට සම්පාදනය කරමින් තිබෙන අතර, මේ වසරේ අගෝස්තු මාසය වන විට මෙරටට බස් රථ පැමිණීමට නියමිත බවත් මෙහිදී සඳහන් කර ඇති බවයි වැඩිදුරටත් සඳහන් වන්නේ.

 

![Image](https://helakuru.sgp1.cdn.digitaloceanspaces.com/esana/images/698eaccc3a1dbpdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/698eaccc4a49dpdf_page_1.jpeg)

![Image](https://helakuru.sgp1.cdn.digitaloceanspaces.com/esana/images/698eaec192076pdf_page_0.jpeg)

