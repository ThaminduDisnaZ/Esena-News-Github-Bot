---
title: "අප්‍රේල් 01 සිට ක්‍රියාත්මක වන 2.5% ක බද්ද නිසා වාහන මිල ඉහළ යා හැකියි - වාහන ආනයනකරුවන්ගේ සංගමය"
date: 2026-02-13 13:00:00
---

# අප්‍රේල් 01 සිට ක්‍රියාත්මක වන 2.5% ක බද්ද නිසා වාහන මිල ඉහළ යා හැකියි - වාහන ආනයනකරුවන්ගේ සංගමය

![Thumbnail](https://helakuru.sgp1.cdn.digitaloceanspaces.com/esana/images/lib/arosha-lo.jpg)

ආනයනය කරන වාහන සඳහා ලබන අප්‍රේල් 01 සිට 2.5% බද්දක් හඳුන්වා දී ඇති බව වාහන ආනයනකරුවන්ගේ සංගමය පවසනවා.

මෙය 2026 අයවැයෙන් අනුමත වූ බද්දක් බවත්, එය දැනට නිෂ්කාශනය වන වාහන සඳහා බල නොපාන බවයි එම සංගමයේ මාධ්‍ය ප්‍රකාශක අරෝෂ රොද්‍රිගෝ සඳහන් කළේ.

එය ක්‍රියාත්මක වන්නේ අප්‍රේල් 01 වැනිදා සිට බවත්, 2.5% ක බද්දක් යනු ‘දැනෙන බද්දක්’ බවත්, සාමාන්‍යයෙන් ලක්ෂ 100 ක් පමණ වටිනා වාහනයක මිල මෙහෙදී 250,000 කින් පමණ ඉහළ යා හැකි බවයි ඔහු වැඩිදුරටත් ප්‍රකාශ කර සිටියේ.

 

![Image](https://helakuru.sgp1.cdn.digitaloceanspaces.com/esana/images/698ec16e51d6apdf_page_0.jpeg)

