---
title: "අධ්‍යාපන ප්‍රතිසංස්කරණවලට අදාළ නව විෂය නිර්දේශ කඩිනමින් නිකුත් කිරීමට පියවර"
date: 2025-10-20 08:20:00
---

# අධ්‍යාපන ප්‍රතිසංස්කරණවලට අදාළ නව විෂය නිර්දේශ කඩිනමින් නිකුත් කිරීමට පියවර

![Thumbnail](https://helakuru.sgp1.cdn.digitaloceanspaces.com/esana/images/lib/ministry-of-education-thumb.jpg)

නව අධ්‍යාපන ප්‍රතිසංස්කරණ යටතේ 01 සහ 06 ශ්‍රේණි සඳහා වන විෂය නිර්දේශ කඩිනමින් නිකුත් කරන බව අධ්‍යාපන අමාත්‍යාංශය පවසනවා.

ඒ අනුව, ඊට අදාළ ගුරු අත්පොත් සහ කාලසටහන ද නිකුත් කිරීමට පියවර ගන්නා බවයි අධ්‍යාපන අමාත්‍යාංශ ලේකම් නාලක කළුවැව සඳහන් කළේ.

මෙතෙක් නව අධ්‍යාපන ප්‍රතිසංස්කරණ යටතේ කිසිදු ශ්‍රේණියක් සඳහා නිල වශයෙන් විෂය නිර්දේශ, ගුරු අත්පොත් හෝ කාලසටහන් නිකුත් කර නොමැති බව ද ඔහු ප්‍රකාශ කළා.

මේ වන විටත් ගුරුවරුන් පුහුණු කර ඇති අතර, ඒ අනුව ලබන වසර ආරම්භයේ සිට එය ක්‍රියාත්මක කිරීමට සියලු සැලසුම් සකස් කර ඇති බවයි අධ්‍යාපන අමාත්‍යාංශය වැඩිදුරටත් ප්‍රකාශ කළේ.

