---
title: "මත්පෙති 359,000 ක් සමඟ සැකකරුවෙකු අත්අඩංගුවට"
date: 2025-10-20 12:45:00
---

# මත්පෙති 359,000 ක් සමඟ සැකකරුවෙකු අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/drug-jkl.jpg)

උතුරු පළාත තුළ මත්පෙති බෙදාහැරීමේ ජාවාරමක නිරත වූ පුද්ගලයෙකු මත්පෙති 359,000 ක් සමඟ අත්අඩංගුවට ගෙන තිබෙනවා.

වව්නියාව කොට්ඨාශ අපරාධ විමර්ශන කාර්යාංශය වෙත ලද තොරතුරක් මත සිදුකළ වැටලීමකදී මෙම සැකකරු හා මත්පෙති තොගය අත්අඩංගුවට ගත් බවයි වවුනියාව පොලිසිය ප්‍රකාශ කළේ.

සැකකරු කල්පිටිය ප්‍රදේශයේ පදිංචි වයස අවුරුදු 23 ක පුද්ගලයෙකු වන අතර, ඔහු කල්පිටිය ප්‍රදේශයේ සිට උතුරු පළාත තුළ මත්පෙති බෙදා හැරීමට පැමිණ ඇති බවයි පොලිසිය සඳහන් කළේ.

අත්අඩංගුවට ගත් සැකකරු මත්පෙති බෙදාහැරීමට යොදාගත් කැබ් රථයද පොලිසිය විසින් අත්අඩංගුවට ගෙන ඇති අතර, ඔහු වවුනියාව මහේස්ත්‍රාත් අධිකරණයට ඉදිරිපත් කිරීමට නියමිතයි.

