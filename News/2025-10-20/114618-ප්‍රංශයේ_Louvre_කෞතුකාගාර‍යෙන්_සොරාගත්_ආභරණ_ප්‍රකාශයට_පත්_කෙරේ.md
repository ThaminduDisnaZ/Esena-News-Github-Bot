---
title: "ප්‍රංශයේ Louvre කෞතුකාගාර‍යෙන් සොරාගත් ආභරණ ප්‍රකාශයට පත් කෙරේ"
date: 2025-10-20 16:00:00
---

# ප්‍රංශයේ Louvre කෞතුකාගාර‍යෙන් සොරාගත් ආභරණ ප්‍රකාශයට පත් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/louvre-museum-1.jpg)

ප්‍රංශයේ පැරිස් නුවර Louvre කෞතුකාගාරයේ තැන්පත් කර තිබියදී සොරාගත් මිල කළ නොහැකි ආභරණ පිළිබඳව ප්‍රකාශයට පත්කර තිබෙනවා.

මෙලෙස පැහැරගෙන ගොස් තිබුණු ආභරණ අතරට තෙවැනි නැපෝලියන්ගේ බිරිඳ වූ ඉයුජින් ආර්යාවට අයත්ව තිබූ ඔටුන්නක් සහ හාරිච්චියක්, මාරි ලුයී ආර්යාවට අයත් වූ මරකත මාලයක් සහ කරාබු යුගලක්, මාරි අමේලියා රැජිනට සහ හෝට්නස් රැජිනට අයත්ව තිබූ ඉන්ද්‍රනීල ඔටුන්නක්, මාලයක් සහ කරාබුවක්, සහ තවත් හාරිච්චියක් අයත් බවයි සඳහන් වෙන්නේ.

එම ස්ථානයේ බිම වැටී තිබියදී ඔටුන්නක් සහ තවත් ආභරණයක් ද සොයා ගෙන ඇති අතර, අනෙකුත් ආභරණ සොයා තවදුරටත් මෙහෙයුම් ක්‍රියාත්මක බවයි සඳහන් වෙන්නේ.

ලොව විශාලතම කෞතුකාගාරය මෙන්ම, ලියනාඩෝ ඩාවින්චිගේ ‘මොනාලිසා සිතුවම’ ඇතුළු ඉතා වටිනා කෞතුක භාණ්ඩ 35,000කට අධික ප්‍රමාණයක් ඇති ප්‍රංශයේ පැරිස් නුවර පිහිටි ලෝක ප්‍රකට Louvre කෞතුකාගාරයේ දී ඊයේ (19) මෙම පුරාවස්තු මංකොල්ලය සිදුව තිබුණා.

