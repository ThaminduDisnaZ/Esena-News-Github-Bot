---
title: "දකුණු පළා‍තේ පොලිස් දඩ ඩිජිටල්ව ගෙවීමේ පහසුකම අද සිට හෙළකුරු වෙතින්"
date: 2025-10-20 10:14:59
---

# දකුණු පළා‍තේ පොලිස් දඩ ඩිජිටල්ව ගෙවීමේ පහසුකම අද සිට හෙළකුරු වෙතින්

![Thumbnail](https://helakuru.sgp1.cdn.digitaloceanspaces.com/esana/images/lib/police-fine-new.jpg)

දකුණු පළාත තුළ පොලිස් ස්ථානීය දඩ හෙළකුරු හරහා ඩිජිටල්ව ගෙවීමේ පහසුකම අද (20) සිට හඳුන්වා දී තිබෙනවා.

ඒ අනුව රථවාහන පොලිසියෙන් දඩ පත්‍රිකා නිකුත් කරන රියදුරන්ට, එම ස්ථානයේදීම හෙළකුරු Superapp එක හරහා තම ජංගම දුරකථනයෙන් දඩ මුදල ගෙවා, පෙර මෙන් රියදුරු බලපත්‍රය පොලිසිය භාරයේ තැබීමෙන් තොරව තම ගමන යාමේ හැකියාව මෙමඟින් සැලසෙනවා.

බස්නාහිර පළාත තුළ මේ වන විට ක්‍රියාත්මක අතර දෙසැම්බර් 31 වනදා වන විට පොලිස් ස්ථානීය දඩ දිවයින පුරා ක්‍රියාත්මක කිරීමට අපේක්ෂා කරන බවයි පොලීසිය ප්‍රකාශ කළේ.

ශ්‍රී ලංකා පොලිසිය, ඩිජිටල් ආර්ථික අමාත්‍යංශය, ICTA සහ LankaPay යන ආයතන එක්ව හඳුන්වාදුන් GovPay රාජ්‍ය ඩිජිටල් ගෙවීම් වේදිකාව හා ඒකාබද්ධව සපයන මෙම සේවාව අද සිට හෙළකුරු පරිශීලකයින්ට භාවිතා කළ හැකියි.

හෙළකුරු SuperApp එකේ "රාජ්‍ය ගෙවීම්" සේවාව වෙත පිවිස මෙම දඩ මුදල් පරිශීලකයින්ට ගෙවිය හැකියි. 

