---
title: "විදේශ රැකියාවලට යන ශ්‍රමිකයින්ට අඩු මිලට ගුවන් ටිකට්පත් ලබාදීමට රජයෙන් වැඩසටහනක්"
date: 2025-10-20 15:40:00
---

# විදේශ රැකියාවලට යන ශ්‍රමිකයින්ට අඩු මිලට ගුවන් ටිකට්පත් ලබාදීමට රජයෙන් වැඩසටහනක්

![Thumbnail](https://helakuru.sgp1.cdn.digitaloceanspaces.com/esana/images/lib/air-ticket-kj.jpg)

විදේශ රැකියා සඳහා පිටත්ව යන ශ්‍රී ලාංකික ශ්‍රමිකයින්ට සහනදායී මිලකට ගුවන් ටිකට්පත් නිකුත් කිරීම සඳහා රජය නව වැඩපිළිවෙළක් දියත් කර තිබෙනවා.

ඒ අනුව, විදේශ කටයුතු හා විදේශ රැකියා නියෝජ්‍ය අමාත්‍ය අරුන් හේමචන්ද්‍රගේ ප්‍රධානත්වයෙන්, නාරාහේන්පිට, නාවල පාරේ පිහිටි ශ්‍රී ලංකා විදේශ රැකියා ආයතනයේදී මෙය ආරම්භ කර ඇති බවයි සඳහන් වෙන්නේ.

මෙම නව වැඩසටහන යටතේ, විදේශගත වන ශ්‍රමිකයින්ට දැනට වෙළෙඳපොලේ පවතින මිල ගණන්වලට වඩා අඩු මිලකට ගුවන් ටිකට්පත් ලබාදෙන අතර, ගමනාන්ත රට නොසලකා, විදේශ රැකියා සඳහා පිටත්ව යන සියලුම ශ්‍රී ලාංකිකයින්ට මෙම පහසුකම ලබාගත හැකි බවයි සඳහන් වෙන්නේ.

විදේශ විනිමය ප්‍රේෂණ හරහා ජාතික ආර්ථිකය ශක්තිමත් කිරීමේදී අතිශය වැදගත් කාර්යභාරයක් ඉටු කරන ශ්‍රී ලාංකික විගමනික ශ්‍රමිකයින්ට සහය දැක්වීම සඳහා ගත් තීරණාත්මක පියවරක් ලෙස රජය මෙම පියවර ගෙන තිබෙන බවයි වැඩිදුරටත් සඳහන් වෙන්නේ.

