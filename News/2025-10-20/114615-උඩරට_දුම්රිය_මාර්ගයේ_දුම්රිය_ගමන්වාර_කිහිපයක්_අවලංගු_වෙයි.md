---
title: "උඩරට දුම්රිය මාර්ගයේ දුම්රිය ගමන්වාර කිහිපයක් අවලංගු වෙයි"
date: 2025-10-20 14:50:00
---

# උඩරට දුම්රිය මාර්ගයේ දුම්රිය ගමන්වාර කිහිපයක් අවලංගු වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/trainjaffna.jpg)

ඊයේ දින ඉහළ කෝට්ටේ දුම්රිය ස්ථානය ආසන්නයේ පස් කන්දක් කඩා වැටී සිදුවූ පිලී පැනීම හේතුවෙන්, අද (20) දින සවස හා රාත්‍රී දුම්රියන් කිහිපයක් අවලංගු කිරීමට පියවර ගෙන තිබෙනවා.

ඒ අනුව, පස්වරු 03.35 කොළඹ කොටුව - මහනුවර දුම්රිය, පස්වරු 04.35 කොළඹ කොටුව - මාතලේ දුම්රිය, පස්වරු 05.15 කොළඹ කොටුව - මහනුවර දුම්රිය, පස්වරු 05.55 කොළඹ කොටුව - මහනුවර දුම්රිය යන දුම්රිය වාර අවලංගු කර තිබෙනවා.

එසේම, පස්වරු 03.25 මහනුවර - කොළඹ කොටුව, රාත්‍රී 08.30 කොළඹ කොටුව - බදුල්ල රාත්‍රී තැපැල් දුම්රිය හා, පස්වරු 06.00 බදුල්ල සිට කොළඹ කොටුව බලා ධාවනය වන දුම්රිය ඇතුළුව අද දිනයට අදාළ ගමන් වාර 18 ක් අවලංගු කර ඇති බවයි වැඩිදුරටත් සඳහන් වෙන්නේ.

