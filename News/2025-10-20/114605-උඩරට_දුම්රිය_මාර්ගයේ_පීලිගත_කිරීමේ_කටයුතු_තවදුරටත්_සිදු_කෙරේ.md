---
title: "උඩරට දුම්රිය මාර්ගයේ පීලිගත කිරීමේ කටයුතු තවදුරටත් සිදු කෙරේ"
date: 2025-10-20 12:00:00
---

# උඩරට දුම්රිය මාර්ගයේ පීලිගත කිරීමේ කටයුතු තවදුරටත් සිදු කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/trainjaffna.jpg)

ඉහළ කෝට්ටේ දුම්රිය ස්ථානය ආසන්නයේදී මහනුවර සිට කොළඹ කොටුව බලා ධාවනය වූ නගරාන්තර ශීඝ්‍රගාමී දුම්රිය මතට ඊයේ (19) දින පස් කන්දක් කඩා වැටීම හේතුවෙන් සිදු වූ දුම්රිය පීලි පැනීම යථා තත්ත්වයට පත් කිරීම තවදුරටත් ප්‍රමාද විය හැකි බව දුම්රිය දෙපාර්තමේන්තුව පවසනවා.

මේ හේතුවෙන් අද උදෑසන ද දුම්රිය ගමන් වාර 07 ක් අවලංගු කිරීමට දුම්රිය දෙපාර්තමේන්තුව පියවර ගත් බවයි එම දෙපාර්තමේන්තුව සඳහන් කළේ.

දුම්රිය පීලිගත කිරීමේ කටයුතු තවදුරටත් ප්‍රමාද විය හැකි බැවින්, පස්වරු 12.40 ට කොළඹ කොටුව සිට නානුඔය බලා ධාවනය වන දුම්රිය සහ පස්වරු 3.00 ට මහනුවර සිට කොළඹ කොටුව බලා ධාවනය වන ශීඝ්‍රගාමී දුම්රිය ද අවලංගු කිරීමට දුම්රිය දෙපාර්තමේන්තුව තීරණය කර තිබෙනවා.

