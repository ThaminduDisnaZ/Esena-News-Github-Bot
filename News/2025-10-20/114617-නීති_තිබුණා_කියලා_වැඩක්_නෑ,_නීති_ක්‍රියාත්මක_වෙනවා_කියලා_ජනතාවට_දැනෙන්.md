---
title: "නීති තිබුණා කියලා වැඩක් නෑ, නීති ක්‍රියාත්මක වෙනවා කියලා ජනතාවට දැනෙන්න ඕනේ - මහජන ආරක්ෂක ඇමති"
date: 2025-10-20 20:00:00
---

# නීති තිබුණා කියලා වැඩක් නෑ, නීති ක්‍රියාත්මක වෙනවා කියලා ජනතාවට දැනෙන්න ඕනේ - මහජන ආරක්ෂක ඇමති

![Thumbnail](https://helakuru.sgp1.cdn.digitaloceanspaces.com/esana/images/lib/ananda-wijepala-minister-uy.jpg)

නීතියක් තිබුණු පමණින් ජනතාවට එයින් සහනයක් නොලැබෙන බව මහජන ආරක්ෂක අමාත්‍ය ආනන්ද විජේපාල පවසනවා.

වැදගත් වන්නේ, නීතිය ක්‍රියාත්මක වෙනවා ද යන කාරණය බවත්, නීතිය ක්‍රියාත්මක වෙනවා ද යන්න සමාජයට දැනිය යුතු බවයි අද (20) ‘අපරාධයකින් උත්පාදිත දේ විමර්ශන කොට්ඨාසය’ විවෘත කිරීමේ අවස්ථාවට එක්වෙමින් අමාත්‍යවරයා සඳහන් කළේ.

අවුරුදු 10 - 15 ගොස් නීතිය ක්‍රියාත්මක වන විට එය සමාජයට දැනෙන්නේ නැති බවද, නීතිය ක්‍රියාත්මක වන බව සමාජයට දැනුනහොත් එය අපරාධ වළක්වා ගැනීමට හේතුවක් වන බවද අමාත්‍යවරයා පවසා සිටියා.

අධිකරණ ක්ෂේත්‍රයේ විශාල නඩු ප්‍රමාණයක් ප්‍රමාද වෙමින් ඇති බවත්, එම සෑම ලිපිගොනුවකම ජීවත් වන්නේ යුක්තිය ඉල්ලන මිනිසුන් බවයි මහජන ආරක්ෂක අමාත්‍ය ආනන්ද විජේපාල වැඩිදුරටත් ප්‍රකාශ කර සිටියේ.

