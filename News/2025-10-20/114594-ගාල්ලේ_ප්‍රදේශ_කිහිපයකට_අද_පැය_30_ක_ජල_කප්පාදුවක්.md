---
title: "ගාල්ලේ ප්‍රදේශ කිහිපයකට අද පැය 30 ක ජල කප්පාදුවක්"
date: 2025-10-20 10:45:00
---

# ගාල්ලේ ප්‍රදේශ කිහිපයකට අද පැය 30 ක ජල කප්පාදුවක්

![Thumbnail](https://helakuru.sgp1.cdn.digitaloceanspaces.com/esana/images/lib/water-cut-thumb.jpg)

ගාල්ල දිස්ත්‍රික්කයේ ප්‍රදේශ කිහිපයකට අද (20) දිනයේ පැය 30 ක ජල කප්පාදුවක් සිදු කරන බව ජාතික ජල සම්පාදන සහ ජලාපවහන මණ්ඩලය පවසනවා.

ඒ අනුව, ප්‍රධාන නළ මාර්ගයේ අත්‍යවශ්‍ය අලුත්වැඩියාවක් හේතුවෙන් අද (20) පෙරවරු 8.00 සිට පසුදින (21) ප.ව. 2.00 දක්වා වූ කාලය තුළ මෙලෙස ජල සැපයුම අත්හිටුවනු ඇති බවයි සඳහන් වන්නේ.

බෝපේ, පෝද්දල, අක්මීමන සහ රත්ගම යන ප්‍රදේශ සඳහා ජල සැපයුම අත්හිටුවීමට නියමිත අතර, අහංගම ප්‍රදේශයට අඩු පීඩන තත්ත්ව යටතේ ජල සැපයුම සිදු කරන බවද සඳහන්.

ජල සැපයුම අත්හිටුවීමෙන් ජනතාවට සිදුවන අපහසුතාව පිළිබඳව කණගාටුව පළ කරන බවත්, අරපිරිමැස්මෙන් ජලය පරිභෝජනය කරන ලෙසත් ජාතික ජල සම්පාදන සහ ජලාපවහන මණ්ඩලය වැඩිදුරටත් සඳහන් කර තිබෙනවා.

