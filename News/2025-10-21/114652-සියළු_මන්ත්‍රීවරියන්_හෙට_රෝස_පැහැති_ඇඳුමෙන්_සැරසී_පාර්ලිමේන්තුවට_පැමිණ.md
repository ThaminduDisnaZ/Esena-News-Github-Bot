---
title: "සියළු මන්ත්‍රීවරියන් හෙට රෝස පැහැති ඇඳුමෙන් සැරසී පාර්ලිමේන්තුවට පැමිණෙයි"
date: 2025-10-21 14:10:00
---

# සියළු මන්ත්‍රීවරියන් හෙට රෝස පැහැති ඇඳුමෙන් සැරසී පාර්ලිමේන්තුවට පැමිණෙයි

![Thumbnail](https://helakuru.sgp1.cdn.digitaloceanspaces.com/esana/images/lib/parliment-new-01[1].jpg)

පියයුරු පිළිකා පිළිබඳව දැනුවත් කිරීමේ මාසය සංකේතවත් කිරීම සඳහා සියළු මන්ත්‍රීවරියන් රෝස පැහැති හෝ රෝස පැහැය සහිත ඇඳුමින් සැරසී පැමිණෙන ලෙස කථානායකවරයා විසින් පාර්ලිමේන්තුවට දැනුම් දී තිබෙනවා.

ඒ අනුව හෙට (22) දින පාර්ලිමේන්තුවට පැමිණීමේ දී අදාළ නිවේදනය අනුව ක්‍රියාකරන ලෙසයි කථානායකවරයා දැනුම් දී තිබෙන්නේ.

මේ අතර ගෝලීය පියයුරු පිළිකා පිළිබඳව දැනුවත් කිරීම සංකේතවත් කරමින්, පාර්ලිමේන්තු මන්ත්‍රීවරියන්ගේ සංසදය විසින්, හෙට දින පාර්ලිමේන්තු මන්ත්‍රීවරු හට පැළඳීම සඳහා ලාංඡනයක් බෙදා හැරීමට ද කටයුතු සුදානම් කර ඇති බවයි වැඩිදුරටත් සඳහන් වෙන්නේ.

