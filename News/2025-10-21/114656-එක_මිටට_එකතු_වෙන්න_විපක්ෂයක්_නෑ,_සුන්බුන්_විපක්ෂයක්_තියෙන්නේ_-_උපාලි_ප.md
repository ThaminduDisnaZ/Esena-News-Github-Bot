---
title: "එක මිටට එකතු වෙන්න විපක්ෂයක් නෑ, සුන්බුන් විපක්ෂයක් තියෙන්නේ - උපාලි පන්නිලගේ"
date: 2025-10-21 19:00:00
---

# එක මිටට එකතු වෙන්න විපක්ෂයක් නෑ, සුන්බුන් විපක්ෂයක් තියෙන්නේ - උපාලි පන්නිලගේ

![Thumbnail](https://helakuru.sgp1.cdn.digitaloceanspaces.com/esana/images/lib/upali-pannilage-mp.jpg)

රටේ සියලු ජනතාව එක මිටට ජාතික ජන බලවේගය වටා එක් කර ඇති බව අමාත්‍ය මහාචාර්ය උපාලි පන්නිලගේ පවසනවා.

එක මිටට එකතු වීමට විපක්ෂයක් නොමැති බවත්, සුන්බුන් විපක්ෂයක් පමණක් ඇති බවයි මාධ්‍ය වෙත අදහස් දක්වමින් අමාත්‍යවරයා ප්‍රකාශ කළේ.

ඔවුන් සියලු දෙනා එක්වීම හොඳ බව ද, එවිට ජනතාව ඔවුන් සියලු දෙනා එකට තබා ප්‍රතික්ෂේප කරනු ඇති බව ද අමාත්‍යවරයා සඳහන් කළා.

අපරාධකරුවන්ට, පාතාල සාමාජිකයන්ට හා මත්ද්‍රව්‍ය ජාවාරම්කරුවන්ට කිසිදු දේශපාලන රැකවරණයක් වත්මන් ආණ්ඩුවෙන් නොලැබෙන බවත්, එලෙස රැකවරණය ලබා දුන් පිරිස් මේ වන විට කලබලයට පත් වී ඇති බවයි අමාත්‍ය මහාචාර්ය උපාලි පන්නිලගේ වැඩිදුරටත් ප්‍රකාශ කර සිටියේ.

