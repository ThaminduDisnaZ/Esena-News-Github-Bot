---
title: "ගංගා ද්‍රෝණි කිහිපයක ජල මට්ටම ඉහළ යාම ගැන අනතුරු ඇඟවීමක්"
date: 2025-10-21 10:20:00
---

# ගංගා ද්‍රෝණි කිහිපයක ජල මට්ටම ඉහළ යාම ගැන අනතුරු ඇඟවීමක්

![Thumbnail](https://helakuru.sgp1.cdn.digitaloceanspaces.com/esana/images/lib/kalani-river-new.jpg)

පවතින අයහපත් කාලගුණ තත්ත්වයත් සමඟ ගංගා ද්‍රෝණි කිහිපයක ජල මට්ටම් ඉහළ ගොස් ඇති බව වාරිමාර්ග දෙපාර්තමේන්තුව පවසනවා.

ඒ අනුව, මහ ඔය සහ දැදුරු ඔය ද්‍රෝණි පහළ ප්‍රදේශවලට මේ වන විට ගංවතුර අනතුරු ඇඟවීම් නිකුත් කර ඇති අතර, එය තවදුරටත් වලංගු වන බවයි වාරිමාර්ග දෙපාර්තමේන්තුව සඳහන් කරන්නේ.

කළු ගඟ, කැලණි ගඟ, අත්තනගලු ඔය, කිරිඳි ඔය ආශ්‍රිත ප්‍රදේශවලට විශාල වර්ෂාපතනයන් ලැබෙමින් පවතින බවත්, එම ප්‍රදේශවල පහත් බිම් ආශ්‍රිතව ආපදා තත්ත්වයන් වාර්තා විය හැකි බවද සඳහන්.

ලුණුගම්වෙහෙර ජලාශයට සැලකිය යුතු ප්‍රමාණයක ජල මට්ටමක් ලැබී ඇති බවයි වාරිමාර්ග දෙපාර්තමේන්තුව පවසන්නේ.

ගංගා දෙපස පදිංචිකරුවන් දැඩි ලෙස විමලිසිමත් වන ලෙස වාරිමාර්ග දෙපාර්තමේන්තුව ජනතාවට දැනුම් දෙනු ලබනවා.

