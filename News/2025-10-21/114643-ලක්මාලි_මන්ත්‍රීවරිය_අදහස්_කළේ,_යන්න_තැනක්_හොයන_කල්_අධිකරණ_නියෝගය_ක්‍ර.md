---
title: "ලක්මාලි මන්ත්‍රීවරිය අදහස් කළේ, යන්න තැනක් හොයන කල් අධිකරණ නියෝගය ක්‍රියාත්මක කරන්න එපා කියලා - අධිකරණ ඇමති"
date: 2025-10-21 11:20:00
---

# ලක්මාලි මන්ත්‍රීවරිය අදහස් කළේ, යන්න තැනක් හොයන කල් අධිකරණ නියෝගය ක්‍රියාත්මක කරන්න එපා කියලා - අධිකරණ ඇමති

![Thumbnail](https://helakuru.sgp1.cdn.digitaloceanspaces.com/esana/images/lib/harshana-360-derana.jpg)

ජාතික ජන බලවේගයේ පාර්ලිමේන්තු මන්ත්‍රීනි ලක්මාලි හේමචන්ද්‍ර විසින් සිදු කරන ලද ප්‍රකාශය අධිකරණයට අපහාස කිරීමක් නොවන බව අධිකරණ අමාත්‍ය නීතිඥ හර්ෂණ නානායක්කර පවසනවා.

ඇය විසින් එම ප්‍රකාශය සිදු කරමින් අදහස් කළේ, අදාළ ඉඩමේ සිටින පුද්ගලයන් විසින් යෑමට තැනක් සොයා ගන්නා තෙක් අධිකරණ නියෝගය ක්‍රියාත්මක නොකරන ලෙස බවයි ඊයේ (20) දෙරණ 360' වැඩසටහනට එක්වෙමින් අමාත්‍යවරයා ප්‍රකාශ කළේ.

පාර්ලිමේන්තු මන්ත්‍රීනි ලක්මාලි හේමචන්ද්‍ර එම ස්ථානයේදී ප්‍රවේශමෙන් වචන භාවිත කළ යුතුව තිබුණු බවද, නමුත් ඇයගේ වචන එහා මෙහා වුවද, ඇයගේ අරමුණේ වෙනසක් නොමැති බවද ඔහු වැඩිදුරටත් පවසා සිටියා.

කොළඹ නිවාස හා ඉඩම් ආරවුල් සාකච්ඡා කිරීම සඳහා පැවති දිස්ත්‍රික් සම්බන්ධීකරණ කමිටු රැස්වීමකදී ජාතික ජනතා බලවේගයේ මන්ත්‍රීනි ලක්මාලි හේමචන්ද්‍ර විසින් “මම එදත් කිව්වනේ අධිකරණ තීන්දුව ක්‍රියාත්මක කරන්න එපා කියලා” යනුවෙන් ප්‍රකාශ කර තිබුණා.

