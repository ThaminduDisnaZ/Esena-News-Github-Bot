---
title: "2025 වසරේ ඩෙංගු මරණ 22 ක් වාර්තා වෙයි"
date: 2025-10-21 14:40:00
---

# 2025 වසරේ ඩෙංගු මරණ 22 ක් වාර්තා වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/dengue[1].jpg)

2025 වසරේ ජනවාරි මස සිට ඊයේ (20) දිනය දක්වා දිවයින පුරා ඩෙංගු රෝගීන් 40,633 ක් වාර්තා වී ඇති බව ජාතික ඩෙංගු මර්දන ඒකකය පවසනවා.

වැඩි වශයෙන් රෝගීන් වාර්තා වන්නේ බස්නාහිර පළාතෙන් වන බවයි ජාතික ඩෙංගු මර්දන ඒකකයේ ප්‍රජා වෛද්‍ය විශේෂඥ ප්‍රශීලා සමරවීර සඳහන් කළේ.

ඩෙංගු වැඩි අවදානමක් ඇති දිස්ත්‍රික්ක 11 ක් හඳුනාගෙන ඇති බවද, කොළඹ, ගම්පහ, කළුතර, මහනුවර, ගාල්ල, මාතර, යාපනය, මඩකලපුව, කුරුණෑගල, රත්නපුර සහ කෑගල්ල එම දිස්ත්‍රික්ක බවද ඇය සඳහන් කර සිටියා.

එම කාලය තුළ මරණ 22 ක් වාර්තා වී ඇති අතර, වැඩිම මරණ වාර්තා වී ඇත්තේ රත්නපුර දිස්ත්‍රික්කයෙන් බවයි විශේෂඥ වෛද්‍යවරිය සඳහන් කළේ.

හැකි පමණින් මදුරුවන් බෝවන ස්ථාන විනාශ කිරීමට සහ වටපිටාව පිරිසිදුව තබා ගැනීට කටයුතු කරන ලෙසත්, දින දෙකකට අධික කාලයක් උණ පවතී නම්, සුදුසුකම් ලත් වෛද්‍යවරයෙකුගේ උපදෙස් පරිදි අවශ්‍ය ප්‍රතිකාර ලබා ගන්නා ලෙසත් ප්‍රජා වෛද්‍ය විශේෂඥ ප්‍රෂීලා සමරවීර වැඩිදුරටත් ප්‍රකාශ කර සිටියා.

