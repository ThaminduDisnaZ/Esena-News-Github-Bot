---
title: "උඩරට දුම්රිය මාර්ගයේ ගමනාගමනයට තවදුරටත් බාධා"
date: 2025-11-20 09:55:00
---

# උඩරට දුම්රිය මාර්ගයේ ගමනාගමනයට තවදුරටත් බාධා

![Thumbnail](https://helakuru.sgp1.cdn.digitaloceanspaces.com/esana/images/lib/train-2-archived.jpg)

උඩරට දුම්රිය මාර්ගයට ගස් හා පස් කඳු කඩා වැටීම සමඟ සිදුවූ පීලි පැනීම හේතුවෙන්, දුම්රිය ගමනාගමනයට තවදුරටත් බාධා එල්ල වී තිබෙනවා.

ඒ අනුව අද (20) දින කොළඹ කොටුව සිට බදුල්ල බලා ධාවනය වීමට නියමිතව තිබූ දුම්රිය නානුඔය දක්වාත්, බදුල්ල සිට කොළඹ බලා ධාවනය වීමට නියමිතව තිබූ දුම්රිය නානුඔය සිට කොළඹ කොටුව බලාත් ධාවනය කිරීමට නියමිත බවයි සඳහන් වන්නේ.

උඩරට මාර්ගයේ දුම්රිය පීලි පැනීම සිදුවූ ස්ථානය අවදානම් සහගත ස්ථානයක් බවට හඳුනාගෙන තිබූ බවයි ප්‍රවාහන අමාත්‍ය බිමල් රත්නායක ඊයේ (19) පාර්ලිමේන්තුවේදී සඳහන් කළේ.

උඩරට දුම්රිය මාර්ගයේ පිළිසකර කිරීමේ කටයුතු තවදුරටත් සිදුකරමින් පවතින බව වැඩිදුරටත් සඳහන්.

පාර්ලිමේන්තු සජීවී විකාශය ‘එසැණ’ Youtube නාලිකාව හරහා මෙතැනින් නරඹන්න.

