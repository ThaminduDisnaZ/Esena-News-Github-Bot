---
title: "Asia Cup Rising Stars: ශ්‍රී ලංකා A කණ්ඩායම අවසන් පූර්ව තරගයට"
date: 2025-11-20 07:30:00
---

# Asia Cup Rising Stars: ශ්‍රී ලංකා A කණ්ඩායම අවසන් පූර්ව තරගයට

![Thumbnail](https://helakuru.sgp1.cdn.digitaloceanspaces.com/esana/images/lib/a-team-sl.jpg)

'ආසියානු කුසලාන නැගී එන තරු’ T-20 ක්‍රිකට් තරගාවලියේ ඊයේ (19) පැවති තීරණාත්මක තරගයෙන් බංග්ලාදේශ 'A' කණ්ඩායම ලකුණු 06 කින් පරාජය කර අවසන් පූර්ව තරගයට සුදුසුකම් ලබා ගැනීමට ශ්‍රී ලංකා 'A' කණ්ඩායම සමත් වී තිබෙනවා.

ඒ අනුව, තරගයේ පළමුව පන්දුවට පහරදුන් ශ්‍රී ලංකා 'A' කණ්ඩායම සිය පන්දුවාර 20 තුළදී කඩුලු 07 ක් දැවී ලකුණු 159 ක් රැස් කිරීමට සමත් වුණා.

පිළිතුරු ඉනිම ක්‍රීඩා කළ බංග්ලාදේශයට පන්දුවාර 20 තුළදී කඩුලු 06 ක් දැවී රැස් කළ හැකි වූයේ ලකුණු 153 ක් පමණයි.

ශ්‍රී ලංකාව වෙනුවෙන් තුන්ඉරියව් දක්ෂතා දැත්වූ දුනිත් වෙල්ලාලගේ පන්දුවට පහරදීමේදී පන්දු 14 කින් ලකුණු 23 ක් රැස් කළ අතර, පන්දු යැවීමේදී ලකුණු 19 කට කඩුලු 03 ක් දවා ගැනීමටද සමත් වුණා.

ඒ අනුව, පාකිස්තානය සමග අවසන් පූර්ව වටයේ තරගය හෙට (21) පැවැත්වීමට නියමිතයි.

