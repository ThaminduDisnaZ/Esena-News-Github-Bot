---
title: "මත්ද්‍රව්‍ය ප්‍රවාහනය කළ බෝට්ටුවක් දකුණු මුහුදේ දී අත්අඩංගුවට"
date: 2025-11-20 12:00:00
---

# මත්ද්‍රව්‍ය ප්‍රවාහනය කළ බෝට්ටුවක් දකුණු මුහුදේ දී අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/bort-85.jpg)

මත්ද්‍රව්‍ය ප්‍රවාහනය කරමින් සිටි බවට සැකපිට ශ්‍රී ලාංකික ධීවරයින් 06 දෙනෙකු සහිත ධීවර බෝට්ටුවක් අත්අඩංගුවට ගෙන තිබෙනවා.

ශ්‍රී ලංකාවට ඔබ්බෙන් වූ දකුණු මුහුදු තීරයේදී පොලිස් මත්ද්‍රව්‍ය නාශක කාර්යාංශය සහ ශ්‍රී ලංකා නාවික හමුදාව සිදුකළ ඒකාබද්ධ මෙහෙයුමකදී මෙම පිරිස අත්අඩංගුවට ගෙන ඇති බවයි සඳහන් වෙන්නේ.

මත්ද්‍රව්‍ය ඇති බවට සැක පාර්සල් 15 ක් පමණ එම බෝට්ටුවේ තිබී හමුවී ඇති අතර, අදාළ ධීවරයින් සහ බෝට්ටුව තංගල්ල ධීවර වරායට අද (20) පස්වරුවේ රැගෙන ඒමට නියමිතව තිබෙනවා.

පාර්ලිමේන්තු සජීවී විකාශය ‘එසැණ’ Youtube නාලිකාව හරහා මෙතැනින් නරඹන්න.

