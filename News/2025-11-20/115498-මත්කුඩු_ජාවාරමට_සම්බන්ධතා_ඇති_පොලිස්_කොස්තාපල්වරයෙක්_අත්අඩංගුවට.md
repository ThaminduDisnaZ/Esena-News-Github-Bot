---
title: "මත්කුඩු ජාවාරමට සම්බන්ධතා ඇති පොලිස් කොස්තාපල්වරයෙක් අත්අඩංගුවට"
date: 2025-11-20 13:40:00
---

# මත්කුඩු ජාවාරමට සම්බන්ධතා ඇති පොලිස් කොස්තාපල්වරයෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

මත්ද්‍රව්‍ය ජාවාරම් සම්බන්ධයෙන් පානදුර කොට්ඨාස අපරාධ විමර්ශන ඒකකයේ රාජකාරි කරන කොස්තාපල්වරයෙක් අත්අඩංගුවට ගෙන තිබෙනවා.

පසුගිය 02 වැනිදා තෙබුවන ප්‍රදේශයේදී මත්කුඩු සමග සැකකරුවන් දෙදෙනකු අත්අඩංගුවට ගෙන තිබුණු අතර, ඔවුන්ගෙන් සිදුකළ ප්‍රශ්න කිරීම් අනුව, පොලීසිය විසින් දුරකථන වාර්තා විශ්ලේෂණය සිදු කර තිබෙනවා.

එහිදී පානදුර කොට්ඨාස අපරාධ විමර්ශන ඒකකයේ කොස්තාපල්වරයෙකු එයට සම්බන්ධ බවට තොරතුරු හෙළි වීමෙන් පසුව, සැකකාර කොස්තාපල්වරයා අත්අඩංගුවට ගෙන ඇති බවයි සඳහන් වෙන්නේ.

එම කොස්තාපල්වරයා අධිකරණයට ඉදිරිපත් කර, රැඳවුම් නියෝග මත වැඩිදුරටත් විමර්ශන සිදු කිරීමට නියමිත බව වැඩිදුරටත් සඳහන්.

පාර්ලිමේන්තු සජීවී විකාශය ‘එසැණ’ Youtube නාලිකාව හරහා මෙතැනින් නරඹන්න.

