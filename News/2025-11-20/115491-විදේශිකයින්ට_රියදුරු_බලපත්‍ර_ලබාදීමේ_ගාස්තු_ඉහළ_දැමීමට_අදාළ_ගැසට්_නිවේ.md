---
title: "විදේශිකයින්ට රියදුරු බලපත්‍ර ලබාදීමේ ගාස්තු ඉහළ දැමීමට අදාළ ගැසට් නිවේදනය නිකුත් කෙරේ"
date: 2025-11-20 10:55:00
---

# විදේශිකයින්ට රියදුරු බලපත්‍ර ලබාදීමේ ගාස්තු ඉහළ දැමීමට අදාළ ගැසට් නිවේදනය නිකුත් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-license[1].jpg)

විදේශිකයින් සඳහා රියදුරු බලපත්‍ර නිකුත් කිරීමේදී අය කරන ගාස්තු සංශෝධනය කිරීමට රජය පියවර ගෙන තිබෙනවා.

ඒ අනුව, ඊට අදාළ ගැසට් නිවේදනය ප්‍රවාහන, මහාමාර්ග සහ නාගරික සංවර්ධන අමාත්‍යවරයා ලෙස බිමල් රත්නායක විසින් නිකුත් කර ඇති බවයි සඳහන් වෙන්නේ.

මෙහිදී, විදේශ පුරවැසියෙකුට මාසයක කාලසීමාවක් සඳහා තාවකාලික රියදුරු බලපත්‍රයක් ලබා ගැනීමේදී මෙතෙක් අය කළ රුපියල් 2,000 ක මුදල, රුපියල් 15,000 ක් දක්වා ඉහළ නංවා ඇති අතර, මාසයකට වැඩි සහ මාස දෙකක් දක්වා වූ කාලසීමාව සඳහා රියදුරු බලපත්‍රයක් ලබාදීමට අය කරන මුදල රුපියල් 21,000 ක්ද , මාස 06 ක් දක්වා කාලසීමාවක් සඳහා රියදුරු බලපත්‍රයක් ලබාදීමට අය කරන මුදල රුපියල් 30,000 ක්ද බවයි සඳහන් වෙන්නේ.

මීට අමතරව, මාස 06 කට වැඩි සහ මාස 12 ක් දක්වා වූ කාලසීමාවක් සඳහා විදේශ පුරවැසියෙකුට තාවකාලික රියදුරු බලපත්‍රයක් ලබා ගැනීමට අය කරන මුදල රුපියල් 45,000 ක් වන බවයි අදාළ ගැසට් නිවේදනයේ වැඩිදුරටත් දැක්වෙන්නේ.

අදාළ ගැසට් නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/691e96b48cd4epdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/691e96b496468pdf_page_1.jpeg)

පාර්ලිමේන්තු සජීවී විකාශය ‘එසැණ’ Youtube නාලිකාව හරහා මෙතැනින් නරඹන්න.

