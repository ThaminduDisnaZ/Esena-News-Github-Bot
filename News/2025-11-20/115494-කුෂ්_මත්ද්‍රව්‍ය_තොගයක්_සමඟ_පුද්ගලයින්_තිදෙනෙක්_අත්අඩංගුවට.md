---
title: "කුෂ් මත්ද්‍රව්‍ය තොගයක් සමඟ පුද්ගලයින් තිදෙනෙක් අත්අඩංගුවට"
date: 2025-11-20 12:20:00
---

# කුෂ් මත්ද්‍රව්‍ය තොගයක් සමඟ පුද්ගලයින් තිදෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/kush-girl-arrest.jpg)

කුෂ් මත්ද්‍රව්‍ය තොගයක් සමඟ පුද්ගලයින් තිදෙනෙකු කටුනායක ජාත්‍යන්තර ගුවන් තොටුපළේදී අත්අඩංගුවට ගෙන තිබෙනවා.

කටුනායක ගුවන් තොටුපළෙහි සියලු පරීක්ෂණවලින් අනතුරුව, අදාළ ගුවන් මගීන් තිදෙනා ගුවන් තොටුපළෙන් පිටව යමින් සිටියදී පොලිස් මත්ද්‍රව්‍ය කාර්යාංශයේ නිලධාරීන් විසින් ඔවුන් අත්අඩංගුවට ගෙන ඇති බවයි සඳහන් වෙන්නේ.

සැකකරුවන්ගේ ගමන් මලු තුළ තිබී කුෂ් මත්ද්‍රව්‍ය කිලෝග්‍රෑම් 04 යි ග්‍රෑම් 22 ක ප්‍රමාණයක් සොයාගෙන ඇති අතර, එහි වටිනාකම රුපියල් කෝටි 04 කට අධික බවයි සඳහන් වෙන්නේ.

අත්අඩංගුවට ගත් සැකකරුවන් අද (20) මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබෙනවා.

පාර්ලිමේන්තු සජීවී විකාශය ‘එසැණ’ Youtube නාලිකාව හරහා මෙතැනින් නරඹන්න.

