---
title: "හදිසි නීතිය යටතේ අවශ්‍ය තීන්දු තීරණ ගැනීමට කටයුතු කරනවා - අත්‍යවශ්‍ය සේවා කොමසාරිස් ජනරාල්"
date: 2025-12-01 21:25:00
---

# හදිසි නීතිය යටතේ අවශ්‍ය තීන්දු තීරණ ගැනීමට කටයුතු කරනවා - අත්‍යවශ්‍ය සේවා කොමසාරිස් ජනරාල්

![Thumbnail](https://helakuru.sgp1.cdn.digitaloceanspaces.com/esana/images/lib/prabhath-chandrakirthi-k.jpg)

හදිසි නීතිය යටතේ අත්‍යවශ්‍ය සේවා කොමසාරිස් ජනරාල් කාර්යාලය ලෙස අවශ්‍ය පරිදි තීන්දු තීරණ ගන්නා බව අත්‍යවශ්‍ය සේවා කොමසාරිස් ජනරාල් ප්‍රභාත් චන්ද්‍ර කීර්ති පවසනවා.

ඒ අනුව රුපියල් 10,000 ක මුදලක් ඉඩමේ අයිතිය නොසලකා හරිමින් ලබා දීමට මේ වන විට කටයුතු කර ඇති බවත්, වතු නිවාසවලට පවා මේ දීමනාව දීමට කටයුතු කර ඇති බවයි අද (01) පස්වරුවේ පැවති මාධ්‍ය හමුවකට එක් වෙමින් ඔහු සඳහන් කළේ.

පළාත් පාලන ආඥා අනුව පළාත් පාලන ආයතනයකින් භාණ්ඩ ගෙන යාමට හෝ සේවකයන්ට වෙනත් පළාත් පාලන ආයතනයකට ගොස් කටයුතු කරන්න අයිතියක් නොමැති වුව ද, අත්‍යවශ්‍ය සේවා කොමසාරිස් ජනරාල් කාර්යාලයට ලැබී ඇති බලතල අනුව ඔවුන්ට එසේ කටයුතු කිරීමට අවසර ලබා දී ඇති බව ද ඔහු වැඩිදුරටත් ප්‍රකාශ කළේ.

