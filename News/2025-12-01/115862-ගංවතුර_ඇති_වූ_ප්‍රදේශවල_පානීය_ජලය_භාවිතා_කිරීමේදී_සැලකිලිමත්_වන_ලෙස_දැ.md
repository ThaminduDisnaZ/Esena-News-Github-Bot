---
title: "ගංවතුර ඇති වූ ප්‍රදේශවල පානීය ජලය භාවිතා කිරීමේදී සැලකිලිමත් වන ලෙස දැනුම් දීමක්"
date: 2025-12-01 11:45:00
---

# ගංවතුර ඇති වූ ප්‍රදේශවල පානීය ජලය භාවිතා කිරීමේදී සැලකිලිමත් වන ලෙස දැනුම් දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/water-cut-new[1].jpg)

ජල ගැලීම්වලට ලක් වූ ප්‍රදේශවල පානීය ජලය භාවිත කිරීමේදී දැඩි ලෙස සැලකිලිමත් වන ලෙසට මහජන සෞඛ්‍ය පරීක්ෂකවරුන්ගේ සංගමය ජනතාවගෙන් ඉල්ලා සිටිනවා.

එසේම ජල ගැලීම්වලට හසු වූ ප්‍රදේශවල ලිං ජලය පානය කිරීමෙන් වළකින ලෙසයි එම සංගමයේ ලේකම් චමිල් මුතුකුඩ සඳහන් කළේ.

පාචනය වැනි තත්ත්වයන් ඇතිවීමේ දැඩි ප්‍රවණතාවක් ඇති බැවින්, හැකිතාක් උණු කර නිවාගත් ජලය පානය කරන ලෙසද, කුඩා දරුවන්ටද උණු කර නිවාගත් ජලය පමණක් පානය කිරීමට ලබාදෙන ලෙස ද ඔහු ඉල්ලා සිටිනවා.

එසේම නිවාස අවට මදුරුවන් බෝ වීමේ ස්ථාන තිබිය හැකි බැවින්, නිවාස පිරිසිදු කිරීමේදී ඒ පිළිබඳව සැලකිලිමත් වන ලෙසයි මහජන සෞඛ්‍ය පරීක්ෂකවරුන්ගේ සංගමය ජනතාවගෙන් වැඩිදුරටත් ඉල්ලා සිටින්නේ.

