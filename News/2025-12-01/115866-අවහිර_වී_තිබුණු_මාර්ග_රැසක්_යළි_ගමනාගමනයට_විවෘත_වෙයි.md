---
title: "අවහිර වී තිබුණු මාර්ග රැසක් යළි ගමනාගමනයට විවෘත වෙයි"
date: 2025-12-01 11:05:00
---

# අවහිර වී තිබුණු මාර්ග රැසක් යළි ගමනාගමනයට විවෘත වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/manuwara-mahiyanganaya-road.jpg)

අයහපත් කාලගුණයත් සමඟ රථ වාහන ගමනාගමනයට බාධා එල්ල කරමින් අවහිර වී තිබූ මාර්ග රැසක් මේ වන විට යළි වාහන ගමනාගමනය සඳහා විවෘත කරමින් ඇති බව ප්‍රවාහන අමාත්‍යාංශය පවසනවා.

ඒ අනුව ඇල්ල - වැල්ලවාය (A23) මාර්ගය ඊයේ (30) දිනයේ සිට යළි ගමනාගමන කටයුතු සඳහා විවෘත කර ඇති බවයි එම අමාත්‍යාංශය සඳහන් කරන්නේ.

අඹේපුස්ස - ත්‍රිකුණාමලය (A6) මාර්ගය, ආනමඩුව දක්වා කටුගස්තොට - පුත්තලම (A10) මාර්ගය හා මහියංගණය කොට්ඨාසයේ සියලුම මාර්ග ගමනාගමනයට විවෘත කර ඇ.ි අතර, මහනුවර - මහියංගණය මාර්ගය තවමත් දහඅට වංගුවට ඉහළින් අවහිර වී තිබෙනවා.

මාතලේ - කුරුණෑගල - තල්ගොඩපිටිය - යටවත්ත හරහා දොඹවෙල මාර්ගය ගමනාගමනයට විවෘත අතර, මහනුවර - යාපනය (A9) මාර්ගය ද රථ වාහන ගමනාගමනය සඳහා සම්පූර්ණයෙන්ම විවෘත කර තිබෙනවා.

එසේම අනුරාධපුරය - ත්‍රිකුණාමලය මාර්ගයත් රථ වාහන ගමනාගමනයට විවෘත කර ඇති අතර, පානදුර - රත්නපුර මාර්ගය ද ගමනාගමනයට විවෘත කර ඇති බවයි වැඩිදුරටත් සඳහන් වෙන්නේ.

