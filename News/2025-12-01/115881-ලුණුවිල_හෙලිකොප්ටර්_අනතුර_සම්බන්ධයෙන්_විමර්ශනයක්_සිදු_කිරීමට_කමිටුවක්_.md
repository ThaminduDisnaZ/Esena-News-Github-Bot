---
title: "ලුණුවිල හෙලිකොප්ටර් අනතුර සම්බන්ධයෙන් විමර්ශනයක් සිදු කිරීමට කමිටුවක් පත් කෙරේ"
date: 2025-12-01 15:10:00
---

# ලුණුවිල හෙලිකොප්ටර් අනතුර සම්බන්ධයෙන් විමර්ශනයක් සිදු කිරීමට කමිටුවක් පත් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/fgvdfd-fg.jpg)

වෙන්නප්පුව ලුණුවිල ප්‍රදේශයේ සිදුවූ හෙලිකොප්ටර් අනතුර පිළිබඳ විමර්ශනයට ගුවන් හමුදාවේ උසස් නිලධාරීන් ඇතුළු 09 දෙනෙකුගෙන් සමන්විත කමිටුවක් පත් කර ඇති බව ගුවන් හමුදා මාධ්‍ය ප්‍රකාශක එරන්ද ගීගනගේ පවසනවා.

ගුවන් හමුදා බෙල් 212 වර්ගයේ හෙලිකොප්ටර් යානයක් ඊයේ (30) වෙන්නප්පුව ලුණුවිල ප්‍රදේශයේ ගිං ඔයට කඩා වැටී තිබුණා.

එම හෙලිකොප්ටර් යානයේ ගමන් ගත් ගුවන් නියමුවා ඇතුළු නිලධාරින් 05 දෙනා මුදා ගැනීම සඳහා ප්‍රදේශවාසීන් ඇතුළු පිරිස දැඩි පරිශ්‍රමයක් දැරූ අතර, පසුව ඔවුන් ප්‍රතිකාර සඳහා මාරවිල රෝහලට ඇතුළත් කර තිබුණා.

කෙසේ වෙතත් යානයේ සිටි එක් නියමුවෙක් අවාසනාවන්ත ලෙස ජීවිතක්ෂයට පත් වුණු අතර, මෙලෙස මිය ගොස් තිබුණේ නිර්මාල් සියඹලාපිටිය නමැති 41 හැවිරිදි ගුවන් හමුදා නිලධාරියෙක් වන බවයි ගුවන් හමුදාව සඳහන් කළේ.

අදාළ අනතුර සිදුවන අවස්ථාවේ දර්ශන ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

