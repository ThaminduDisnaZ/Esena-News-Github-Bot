---
title: "නාගලගම් වීදිය ජල මාපකයේ ජල මට්ටම අඩි 8.4 දක්වා ඉහළට"
date: 2025-12-01 07:45:29
---

# නාගලගම් වීදිය ජල මාපකයේ ජල මට්ටම අඩි 8.4 දක්වා ඉහළට

![Thumbnail](https://helakuru.sgp1.cdn.digitaloceanspaces.com/esana/images/lib/kalani-river-new.jpg)

කැලණි ගංගා ද්‍රෝණියේ ජල මට්ටම තවදුරටත් ඉහළ යමින් පවතින බව වාරිමාර්ග දෙපාර්තමේන්තුව පවසනවා.

ඒ අනුව, අද පෙරවරු 6.00 ට නාගලගම් වීදිය ජල මාපකයේ අගය අඩි 8.40 ක් ලෙස වාර්තා කරමින් ඉහළම අගයක සටහන් වී තිබුණා.

එසේම හංවැල්ල මිනුම් මධ්‍යස්ථානයේ ජල මට්ටම අඩි 9.78 ක් ලෙස සටහන් වී තිබුණා.

තවදුරටත් ජල මට්ටමේ වැඩිවීමක් සිදු නො වන බවත්, ඉදිරියේ දී යම් අවදානමක් පැමිණියහොත් කඩිනමින් දැනුවත් කිරීමට බලාපොරොත්තු වන බැවින් එම නිවේදන ගැන අවධානයෙන් සිටින ලෙස සියලු දෙනාටම දැනුම් දෙන බවයි වාරිමාර්ග දෙපාර්තමේන්තුවේ ජල කළමනාකරණ අධ්‍යක්ෂ එල්.එස්. සූරියබණ්ඩාර වැඩිදුරටත් ප්‍රකාශ කළේ.

