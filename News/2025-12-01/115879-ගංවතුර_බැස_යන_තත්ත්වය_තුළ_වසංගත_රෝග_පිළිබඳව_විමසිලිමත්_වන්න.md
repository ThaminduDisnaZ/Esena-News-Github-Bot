---
title: "ගංවතුර බැස යන තත්ත්වය තුළ වසංගත රෝග පිළිබඳව විමසිලිමත් වන්න"
date: 2025-12-01 14:50:00
---

# ගංවතුර බැස යන තත්ත්වය තුළ වසංගත රෝග පිළිබඳව විමසිලිමත් වන්න

![Thumbnail](https://helakuru.sgp1.cdn.digitaloceanspaces.com/esana/images/lib/munasinhe-lk.jpg)

ජල ගැලීම් සහ ගංවතුර බැස යමින් පවතින තත්ත්වය තුළ වසංගත රෝග, වාහක රෝග පැතිරීමේ දැඩි අවදානම සම්බන්ධයෙන් සැලකිලිමත් වන ලෙස ජාතික ආපදා සහන සේවා මධ්‍යස්ථානයේ සහකාර ලේකම් ජයතිස්ස මුණසිංහ ජනතාවගෙන් ඉල්ලා සිටිනවා.

එසේම ආපදාවෙන් විපතට පත්වූ ජනතාවට සහන සැලසීම සඳහා, එක් ප්‍රාදේශීය ලේකම් කාර්යාලයකට රුපියල් මිලියන 50 ක් බැගින් මුදල් ලබාදි තිබෙන බවයි අද (01) පැවති මාධ්‍ය හමුවකට එක්වෙමින් ඔහු සඳහන් කළේ.

ආපදාවෙන් විපතට ජනතාවට සහන ලබාදීමේදී එම සහනවල ප්‍රමාණයන් වහාම ක්‍රියාත්මක වන පරිදි ඉහළ නංවා තිබෙන බවත්, හදිසි ආපදා තත්ත්වය යටතේ බාධාවකින් තොරව ප්‍රසම්පාදන කටයුතු සිදු කිරීම සඳහා එක් ප්‍රාදේශීය ලේකම්වරයෙකුට රුපියල් මිලියන 50 ක් දක්වා ලබාදී තිබෙන බවත් ජයතිස්ස මුණසිංහ වැඩිදුරටත් ප්‍රකාශ කළා.

එසේම වියළි ආහාර සඳහා මෙතෙක් සිදු වූ මුදල් බැංකුගත කිරීමට අමතරව, අවශ්‍යතාව අනුව වියළි ආහාර ද්‍රව්‍ය මලු වශයෙන් ලබාදීමට ද අනුමැතිය ලබාදී තිබෙන බව පැවසූ සහකාර ලේකම්වරයා, ප්‍රාදේශීය ලේකම්වරුන්ට තමන්ගේ ප්‍රදේශයේ පවතින සුවිශේෂී තත්ත්වයන් අනුව සුදුසු කමිටුවක් මගින් තීන්දු තීරණ ගැනීමට අවශ්‍ය අනුමැතිය ලබා දී තිබෙන බවයි වැඩිදුරටත් ප්‍රකාශ කළේ.

මේ සම්බන්ධයෙන් නිකුත් කළ නිවේදනය පහතින්. 

 

![Image](https://helakuru.sgp1.cdn.digitaloceanspaces.com/esana/images/692d4b3baf615pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/692d4b3bbac1apdf_page_1.jpeg)

