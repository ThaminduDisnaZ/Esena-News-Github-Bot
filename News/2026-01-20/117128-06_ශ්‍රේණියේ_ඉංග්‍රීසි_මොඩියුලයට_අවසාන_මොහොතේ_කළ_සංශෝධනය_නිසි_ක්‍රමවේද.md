---
title: "06 ශ්‍රේණියේ ඉංග්‍රීසි මොඩියුලයට අවසාන මොහොතේ කළ සංශෝධනය නිසි ක්‍රමවේදයෙන් තොරව සිදු කර ඇති බවට අනාවරණය වී තිබෙනවා - බිමල්"
date: 2026-01-20 10:00:00
---

# 06 ශ්‍රේණියේ ඉංග්‍රීසි මොඩියුලයට අවසාන මොහොතේ කළ සංශෝධනය නිසි ක්‍රමවේදයෙන් තොරව සිදු කර ඇති බවට අනාවරණය වී තිබෙනවා - බිමල්

![Thumbnail](https://helakuru.sgp1.cdn.digitaloceanspaces.com/esana/images/lib/bimal-derana-360.jpg)

නව අධ්‍යාපන ප්‍රතිසංස්කරණ යටතේ 06 ශ්‍රේණියේ ඉංග්‍රීසි මොඩියුලයට අවසාන මොහොතේ කළ සංශෝධනය නිසි ක්‍රමවේදයෙන් තොරව සිදු කර ඇති බවට අනාවරණය වී ඇති බව අමාත්‍ය බිමල් රත්නායක පවසනවා.

ඒ අනුව, ජාතික අධ්‍යාපන ආයතනය විසින් පත් කරන ලද පරීක්ෂණ කමිටුව විසින් මේ බව අනාවරණය කරගෙන ඇති බවයි දෙරණ 360 වැඩසටහනට එක් වෙමින් අමාත්‍යවරයා සඳහන් කළේ.

මොඩියුලයක් සකස් කිරීමේදී එහි සංකීර්ණ ක්‍රියාවලියක් තිබියදී, මෙහි කුමන්ත්‍රණයක් සිදු වූවා ද යන්න තර්කානුකූල බවත්, මෙය විශාල වරදක් බවත් මෙහිදී අමාත්‍යවරයා ප්‍රකාශ කළා.

මෙය හැරුණු විට මොඩියුලයේ ඇති වෙනත් අසැබි දෙයක් පෙන්වන ලෙස විපක්ෂ නායක සජිත් ප්‍රේමදාසට අභියෝග කර සිටින බවයි අමාත්‍ය බිමල් රත්නායක වැඩිදුරටත් ප්‍රකාශ කර සිටියේ.

