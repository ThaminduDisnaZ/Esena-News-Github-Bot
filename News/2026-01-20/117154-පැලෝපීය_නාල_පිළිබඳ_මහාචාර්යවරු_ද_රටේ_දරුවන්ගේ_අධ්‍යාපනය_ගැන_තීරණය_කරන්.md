---
title: "පැලෝපීය නාල පිළිබඳ මහාචාර්යවරු ද රටේ දරුවන්ගේ අධ්‍යාපනය ගැන තීරණය කරන්නේ - මුනීර් මුලෆ්ෆර්"
date: 2026-01-20 18:05:00
---

# පැලෝපීය නාල පිළිබඳ මහාචාර්යවරු ද රටේ දරුවන්ගේ අධ්‍යාපනය ගැන තීරණය කරන්නේ - මුනීර් මුලෆ්ෆර්

![Thumbnail](https://helakuru.sgp1.cdn.digitaloceanspaces.com/esana/images/lib/munir-mulafer.jpg)

විදෙස් රටවල දරුවන්ට ලැබෙන අධ්‍යාපනය සහ මෙරට දරුවන්ට ලැබෙන අධ්‍යාපනය අතර විශාල පරතරයක් තිබෙන බව ආගමික සහ සංස්කෘතික කටයුතු නියෝජ්‍ය අමාත්‍ය මුනීර් මුලෆ්ෆර් පවසනවා.

අධ්‍යාපන ප්‍රතිසංස්කරණ එපා යැයි සඳහන් කරමින් පාරට බැස ඇති අය, මීට පෙර රටේ ජාතිවාදය වපුරා, පැලෝපීය නාල පිළිබඳව කතා කළ අය බවයි අද (20) පාර්ලිමේන්තුවේදී අදහස් දක්වමින් නියෝජ්‍ය අමාත්‍යවරයා ප්‍රකාශ කළේ.

අපේ රටේ දරුවන්ගේ අධ්‍යාපනය ගැන තීරණය ගන්නේ පැලෝපීය නාල පිළිබඳ මහාචාර්යවරු ද යන්න පිළිබඳව ගැටලුවක් මතුවන බවත්, රටේ අධ්‍යාපන ප්‍රතිසංස්කරණ සිදු කිරීමට පෙර ඔවුන්ගේ මනස පුනරුත්ථාපනය කළ යුතු බවයි නියෝජ්‍ය අමාත්‍යවරයා වැඩිදුරටත් සඳහන් කර සිටියේ.

