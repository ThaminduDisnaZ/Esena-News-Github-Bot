---
title: "අගමැතිවරිය ලංකාවේ නැති වෙලාවේ විශ්වාසභංගය ඉදිරිපත් කරන්න කියන්නේ, ආණ්ඩුව ඒකට කැමතිද දන්නේ නෑ - විපක්ෂ නායක"
date: 2026-01-20 18:45:00
---

# අගමැතිවරිය ලංකාවේ නැති වෙලාවේ විශ්වාසභංගය ඉදිරිපත් කරන්න කියන්නේ, ආණ්ඩුව ඒකට කැමතිද දන්නේ නෑ - විපක්ෂ නායක

![Thumbnail](https://helakuru.sgp1.cdn.digitaloceanspaces.com/esana/images/lib/sajith-premadasa-parliment-2024.jpg)

01 ශ්‍රේණිය සහ 06 ශ්‍රේණිය අධ්‍යාපන ප්‍රතිසංස්කරණ ක්‍රියාත්මක නොකරන ලෙස විපක්ෂය කිසි විටකත් ප්‍රකාශ කර නොමැති බව විපක්ෂ නායක සජිත් ප්‍රේමදාස පවසනවා.

06 ශ්‍රේණිය ඉංග්‍රීසි මොඩියුලයේ සුදුසු නොවන වෙබ් අඩවියක නාමයක් ඇතුළත්වීම මත තාවකාලිකව වසරකින් කල් දැමීමට කටයුතු කර ඇති බවට ජනාධිපති අනුර කුමාර දිසානායකම ප්‍රකාශ කර ඇති බවයි අද (20) පාර්ලිමේන්තුවේදී අදහස් දක්වමින් විපක්ෂ නායකවරයා සඳහන් කළේ.

එම පෙළපොත් මුද්‍රණය කර බෙදා හැරීමට ද ආණ්ඩුව කටයුතු කර ඇති බව ද, ආණ්ඩුව විසින්ම වැරැද්ද සිදු කර මේ වන විට එය විපක්ෂය මත පැටවීමට සූදානම් වන බව ද ඔහු ප්‍රකාශ කළා.

එසේම අග්‍රමාත්‍ය ආචාර්ය හරිනි අමරසූරිය රට තුළ නොමැති අවස්ථාවක, ඇයට පිළිතුරු දීමට අවස්ථාවක් ලබා නොදී විශ්වාසභංග යෝජනාව ඉදිරිපත් කරන ලෙස ආණ්ඩුව ප්‍රකාශ කරන්නේ එයට ආණ්ඩුව කැමති නිසා දැයි ගැටලුවක් මතු වන බවයි විපක්ෂ නායක සජිත් ප්‍රේමදාස වැඩිදුරටත් සඳහන් කළේ.

