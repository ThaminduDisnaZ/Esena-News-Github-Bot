---
title: "නීතිවිරෝධීව මුහුදු කූඩැල්ලන් ඇල්ලූ 13 ක් නාවික හමුදා භාරයට"
date: 2026-01-20 17:05:00
---

# නීතිවිරෝධීව මුහුදු කූඩැල්ලන් ඇල්ලූ 13 ක් නාවික හමුදා භාරයට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

නීතිවිරෝධීව මුහුදු කූඩැල්ලන් ඇල්ලූ සැකකරුවන් 13 දෙනෙකු කිලිනොච්චි වලෙයිපාඩු මුහුදේ දී නාවික හමුදා භාරයට ගෙන තිබෙනවා.

උතුරු මැද නාවික විධානයට අයත් ශ්‍රී ලංකා නාවික නෞකා බුවනෙක ආයතනය මඟින්, කිලිනොච්චි වලෙයිපාඩු ප්‍රදේශයට ඔබ්බෙන් වූ මුහුදු ප්‍රදේශයේ ඊයේ (19) අලුයම් කාලයේ සිදු කළ විශේෂ සෝදිසි මෙහෙයුමකදී මුහුදු කූඩැල්ලන් 1,108 ක පමණ තොගයක් සමඟින් මෙම පිරිස මෙලෙස අත්අඩංගුවට ගෙන ඇති බවයි සඳහන් වන්නේ.

එහිදී සැකකරුවන් සන්තකයේ තිබූ කිමිදුම් උපකරණ සහ ඩිංගි යාත්‍රා 04 ක් ද නාවික හමුදා භාරයට ගෙන ඇති අතර, අදාළ සැකකරුවන් අවුරුදු 29 - 67 අතර වයසේ පසුවන මන්නාරම, පල්ලිමුනේ, තොට්ටවේලි, සවුද්බාර් සහ එළුතූර් යන ප්‍රදේශයන්හි පදිංචිකරුවන් බවට හඳුනාගෙන ඇති බවයි සඳහන් වන්නේ.

