---
title: "මෙරට භාවිතයට නොගන්නා ඉඩම්වල මහා පරිමාන ගෙ‍ාවිපොළ ඉදි කිරීමට චීනයෙන් යෝජනා"
date: 2026-01-20 12:35:00
---

# මෙරට භාවිතයට නොගන්නා ඉඩම්වල මහා පරිමාන ගෙ‍ාවිපොළ ඉදි කිරීමට චීනයෙන් යෝජනා

![Thumbnail](https://helakuru.sgp1.cdn.digitaloceanspaces.com/esana/images/lib/lal-china-l.jpg)

ශ්‍රී ලංකාව තුළ ආයෝජනයන් සිදු කිරීමට සැලසුම් කරමින් සිටින බව චීන වාණිජ මණ්ඩලය පවසනවා.

මෙරට භාවිතයට නොගෙන ඇති ඉඩම් භාවිතයට ගනිමින්, විශාල පරිමාණයේ කිරි නිෂ්පාදන ගොවිපොළවල් සහ අපනයනය ඉලක්ක කරගත් එළවළු, පලතුරු වැනි කෘෂි නිෂ්පාදන සිදු කිරීම ඔවුන්ගේ අරමුණ වී ඇති බවයි කෘෂිකර්ම, පශු සම්පත්, ඉඩම් හා වාරිමාර්ග අමාත්‍යාංශය පවසා සිටියේ.

මෙහිදී ඉඩම් කොමසාරිස් ජනරාල් දෙපාර්තමේන්තුව, ඉඩම් ප්‍රතිසංස්කරණ කොමිෂන් සභාව සහ මහවැලි අධිකාරියට අයත් දැනට භාවිතයට නොගන්නා ඉඩම් මේ සඳහා යොදා ගැනීමට අවධානය යොමු වී ඇති බව සඳහන් වන්නේ.

කෘෂිකර්ම, පශු සම්පත්, ඉඩම් සහ වාරිමාර්ග අමාත්‍ය කේ.ඩී. ලාල්කාන්ත සහ චීන වාණිජ මණ්ඩලයේ නියෝජිත පිරිසක් අතර හමුවක් පසුගියදා ගොවිජන මන්දිරයේදී සිදු වී ඇති අතර, එහිදී ඔවුන් මෙම යෝජනා ඉදිරිපත් කර ඇති බවයි වැඩිදුරටත් සඳහන් වන්නේ.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/696f1ef6596ccpdf_page_0.jpeg)

