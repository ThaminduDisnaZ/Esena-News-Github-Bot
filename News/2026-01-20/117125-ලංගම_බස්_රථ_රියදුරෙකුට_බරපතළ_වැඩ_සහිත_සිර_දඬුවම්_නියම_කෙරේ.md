---
title: "ලංගම බස් රථ රියදුරෙකුට බරපතළ වැඩ සහිත සිර දඬුවම් නියම කෙරේ"
date: 2026-01-20 08:30:00
---

# ලංගම බස් රථ රියදුරෙකුට බරපතළ වැඩ සහිත සිර දඬුවම් නියම කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

ධාවනයට නුසුදුසු ලංගම බස් රථයක් පටු මාර්ගයක ධාවනය කර පුද්ගලයෙකු මරණයට පත් කිරීමේ චෝදනාවකට වරදකරු වූ කැබිතිගොල්ලෑව ඩිපෝවේ බස් රථ රියදුරෙකුට අධිකරණය විසින් බරපතළ වැඩ සහිත වසරක සිර දඬුවම් නියම කර තිබෙනවා.

ඊට අමතරව, රුපියල් 15,000 ක දඩ මුදලක් හා මරණකරුගේ පාර්ශ්වයට මුදලින් රුපියල් ලක්ෂ 05 ක වන්දියක් ගෙවන ලෙසට ද කැබිතිගොල්ලෑව මහේස්ත්‍රාත් අධිකරණය විසින් විත්තිකාර රියදුරාට නියම කර ඇති බවයි සඳහන් වන්නේ.

2017 වසරේ ජූලි මස 08 වැනිදා, ධාවනයට නුසුදුසු ලංගම බස් රථයක් පටු මාර්ගයක අපරික්ෂාකාරී ලෙස ධාවනය කර පුද්ගලයෙකු මරණයට පත් කරමින්, සාවද්‍ය නොවන මනුෂ්‍ය ඝාතනයක් සිදු කිරීම සම්බන්ධයෙන් චෝදනා 05 ක් යටතේ අදාළ ලංගම රියදුරාට එරෙහිව නඩු පවරා තිබුණා.

