---
title: "බේස්ලයින් මාර්ගය දීර්ඝ කිරීමේ ව්‍යාපෘතියේ තුන්වන අදියර ක්‍රියාත්මක කිරීමට කැබිනට් අනුමැතිය"
date: 2026-01-20 20:30:00
---

# බේස්ලයින් මාර්ගය දීර්ඝ කිරීමේ ව්‍යාපෘතියේ තුන්වන අදියර ක්‍රියාත්මක කිරීමට කැබිනට් අනුමැතිය

![Thumbnail](https://helakuru.sgp1.cdn.digitaloceanspaces.com/esana/images/lib/cabinet-updates[1].jpg)

බේස්ලයින් මාර්ගය දීර්ඝ කිරීමේ ව්‍යාපෘතියේ තුන්වන අදියර ක්‍රියාත්මක කිරීමට කැබිනට් අනුමැතිය හිමිව තිබෙනවා.

ඒ අනුව, කිරුළපන මංසන්ධියේ සිට කොළඹ - හොරණ මාර්ගයේ දුටුගැමුණු වීදිය දක්වා කිලෝමීටර් 0.86 ක දුරක් මං තීරු 06 කින් යුත් මාර්ගයක් ඉදිකිරීමට 2009 නොවැම්බර් මස 11 වන දින පැවති කැබිනට් මණ්ඩලයේ දී අනුමැතිය හිමිව තිබූ අතර, කෙසේ වෙතත් 2022 පැවති ආර්ථික අර්බුදය හේතුවෙන් මෙම ව්‍යාපෘතිය තාවකාලිකව අත්හිටුවා තිබුණා.

පසුව මෙරට ජාතික මාර්ග ප්‍රධාන සැලැස්ම යටතේ ප්‍රමුඛ යටිතල පහසුකමක් ලෙස මෙම මාර්ගය ඉදිකිරීම හඳුනාගෙන, මේ වනවිට අවශ්‍ය ඉඩම් අත්පත් කරගැනීමේ කටයුතුවලින් 90%ක් පමණ අවසන් කර ඇති බවයි සඳහන් වන්නේ.

කොළඹ - හොරණ මාර්ගයේ ගමන් කාලය සහ රථවාහන තදබදය මෙමඟින් සැලකිය යුතු ලෙස අඩුවන අතර, එමගින් නාගරික සංචලනය හා ආර්ථික ඵලදායිතාවය ඉහළ යනු ඇතැයි අපේක්ෂා කෙරෙන බවයි එම කැබිනට් තීරණයේ වැඩිදුරටත් දැක්වෙන්නේ.

