---
title: "රංවලට සහතිකයක් නෑ කියලා මම හිතනවා - බිමල්"
date: 2026-01-20 10:35:00
---

# රංවලට සහතිකයක් නෑ කියලා මම හිතනවා - බිමල්

![Thumbnail](https://helakuru.sgp1.cdn.digitaloceanspaces.com/esana/images/lib/bimal-derana-360.jpg)

සිය උපාධි සහතිකය ඉදිරිපත් කරන බවට පාර්ලිමේන්තු මන්ත්‍රී අශෝක රංවල රටට පොරොන්දු වූයේ නම්, ඔහු විසින් එය ඉටු කළ යුතු බව අමාත්‍ය බිමල් රත්නායක පවසනවා.

ඔහු සැබෑ පර්යේෂකයෙක් බවට සැකයක් නැති බවත්, ඔහුට එම පිළිගැනීම ද ඇති නමුත්, අදාළ සහතිකය ඉදිරිපත් කිරීමට සැලකිය යුතු කාලයක් තිබුණ ද එය ඉදිරිපත් නොකිරීම තුළ, ඔහුට සහතිකයක් නොමැති බවට තමන් විශ්වාස කරන බවයි දෙරණ 360 වැඩසටහනට එක් වෙමින් අමාත්‍යවරයා ප්‍රකාශ කළේ.

කථානායක ධුරයට පත් වූ අයෙක් ඉන් ඉවත් වීමට සිදු වූ පසු ඔහුට දේශපාලන වශයෙන් ලැබිය යුතු දඬුවම ලැබී අවසන් බවට තමා සිතන බවයි අමාත්‍ය බිමල් රත්නායක වැඩිදුරටත් සඳහන් කර සිටියේ.

