---
title: "රතු නිවේදන නිකුත් කර තිබූ සංවිධානාත්මක අපරාධකරුවෙක් දිවයිනට රැගෙන එයි"
date: 2026-01-25 15:50:00
---

# රතු නිවේදන නිකුත් කර තිබූ සංවිධානාත්මක අපරාධකරුවෙක් දිවයිනට රැගෙන එයි

![Thumbnail](https://helakuru.sgp1.cdn.digitaloceanspaces.com/esana/images/lib/dsb.jpg)

රතු නිවේදන නිකුත් කර තිබූ, විදෙස්ගත ව සැඟව සිටි සංවිධානාත්මක අපරාධකරුවෙකු ඉන්දියාවේ සිට ඊයේ (24) පස්වරුවේ මෙරටට රැගෙන විත් තිබෙනවා.

සැකකරු රැගෙන ඒමෙන් පසු කටුනායක ගුවන් තොටුපොළේදී අපරාධ පරීක්ෂණ දෙපාර්තමේන්තුවේ නිලධාරීන් විසින් සිය භාරයට ගෙන ඇති අතර, ඉදිරි විමර්ශන සඳහා කෙසෙල්වත්ත පොලිසිය වෙත භාර දීමට පියවර ගෙන තිබෙනවා.

මෙලෙස ගෙන්වා ඇත්තේ අවුරුදු 34 ක් වූ කෙසෙල්වත්ත ප්‍රදේශයේ පදිංචිකරුවෙක් වන අතර, සැකකරුට එරෙහිව මනුෂ්‍ය ඝාතන, කොල්ලකෑම් සහ මත්ද්‍රව්‍ය සන්තකයේ තබා ගැනීම පිළිබඳ ව චෝදනා එල්ල වී ඇති බව පොලිසිය සඳහන් කළා.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/697576b9b87d2pdf_page_0.jpeg)

