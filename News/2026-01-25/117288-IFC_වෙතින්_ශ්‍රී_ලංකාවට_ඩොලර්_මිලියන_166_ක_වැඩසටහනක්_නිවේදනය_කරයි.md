---
title: "IFC වෙතින් ශ්‍රී ලංකාවට ඩොලර් මිලියන 166 ක වැඩසටහනක් නිවේදනය කරයි"
date: 2026-01-25 15:01:04
---

# IFC වෙතින් ශ්‍රී ලංකාවට ඩොලර් මිලියන 166 ක වැඩසටහනක් නිවේදනය කරයි

![Thumbnail](https://helakuru.sgp1.cdn.digitaloceanspaces.com/esana/images/lib/doller-new[1].jpg)

ලෝක බැංකු සමූහයට අයත් ජාත්‍යන්තර මූල්‍ය සංස්ථාව (IFC) විසින් ශ්‍රී ලාංකික ව්‍යාපාරවලට සහාය වීම සහ ආර්ථික ස්ථායිකරණයේ සිට තිරසාර වර්ධනය දක්වා මෙරට ගමන් කිරීම වේගවත් කිරීම වෙනුවෙන් අමෙරිකානු ඩොලර් මිලියන 166 ක වැඩසටහනක් නිවේදනය කර තිබෙනවා.

ඒ අනුව මෙම වැඩසටහන යටතේ කාන්තාවන් සතු ව්‍යාපාර සහ කෘෂි ව්‍යාපාර අංශය සවිබල ගැන්වීම කෙරෙහි අවධානය යොමු කරමින් කුඩා හා මධ්‍ය පරිමාණ ව්‍යවසායකාවන් සඳහා මූල්‍ය ප්‍රවේශය පුළුල් කිරීම මෙහි අරමුණ වන බවයි සඳහන් වන්නේ.

ලෝක බැංකු සමූහය සහ ප්‍රධාන ජාතික ප්‍රමුඛතා යන දෙක ම සමඟ සමපාත වන මෙම හවුල්කාරිත්වය මෙරට ප්‍රමුඛතම වාණිජ බැංකු තුනක සහභාගීත්වය යටතේ මෙරට ව්‍යාපාරවලට අභියෝග ජය ගැනීමට උපකාර කිරීම සහ රටේ දිගුකාලීන ආර්ථිකයට ඔරොත්තු දීමේ හැකියාවට සහාය වීම, කුඩා හා මධ්‍ය පරිමාණ ව්‍යවසායකයන් ඉලක්කගත විසඳුම් ලබා දීම මේ හරහා අරමුණු කර ඇති බවයි සඳහන් වන්නේ.

