---
title: "අග්‍රාමාත්‍යවරිය යළි දිවයිනට පැමිණෙයි"
date: 2026-01-23 13:03:00
---

# අග්‍රාමාත්‍යවරිය යළි දිවයිනට පැමිණෙයි

![Thumbnail](https://helakuru.sgp1.cdn.digitaloceanspaces.com/esana/images/lib/harini-suwi.jpg)

ස්විට්සර්ලන්තයේ ඩාවෝස් නුවර පැවති 2026 ලෝක ආර්ථික සමුළුවේ වාර්ෂික හමුවට සහභාගී වූ අග්‍රාමාත්‍ය ආචාර්ය හරිනි අමරසූරිය අද (23) පෙරවරුවේ දිවයිනට පැමිණ තිබෙනවා.

පසුගිය 19 වැනිදා සිට 22 වැනිදා දක්වා පැවති මෙම සමුළුව අතරතුර, අග්‍රාමාත්‍යවරිය ලෝකයේ ප්‍රමුඛ පෙළේ රාජ්‍ය නායකයින්, ජාත්‍යන්තර මූල්‍ය ආයතන ප්‍රධානීන් සහ ව්‍යාපාරික නායකයින් රැසක් හමු වී ශ්‍රී ලංකාවේ ඉදිරි ආර්ථික මාවත ශක්තිමත් කර ගැනීම පිළිබඳව දීර්ඝ වශයෙන් සාකච්ඡා පවත්වා ඇති බවයි සඳහන් වන්නේ.

මෙම සංචාරය සඳහා කම්කරු අමාත්‍ය සහ මුදල් හා සැලසුම් නියෝජ්‍ය අමාත්‍ය ආචාර්ය අනිල් ජයන්ත ප්‍රනාන්දු ඇතුළු ඉහළ පෙළේ දූත පිරිසක් එක්ව තිබුණා.

