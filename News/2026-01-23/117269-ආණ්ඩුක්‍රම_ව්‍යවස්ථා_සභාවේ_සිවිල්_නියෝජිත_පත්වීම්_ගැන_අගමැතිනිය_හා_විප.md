---
title: "ආණ්ඩුක්‍රම ව්‍යවස්ථා සභාවේ සිවිල් නියෝජිත පත්වීම් ගැන අගමැතිනිය හා විපක්ෂ නායක එකඟතාවකට පැමිණෙයි"
date: 2026-01-23 18:10:00
---

# ආණ්ඩුක්‍රම ව්‍යවස්ථා සභාවේ සිවිල් නියෝජිත පත්වීම් ගැන අගමැතිනිය හා විපක්ෂ නායක එකඟතාවකට පැමිණෙයි

![Thumbnail](https://helakuru.sgp1.cdn.digitaloceanspaces.com/esana/images/lib/parliment-new-01[1].jpg)

ආණ්ඩුක්‍රම ව්‍යවස්ථා සභාවේ සිවිල් සමාජ නියෝජිතයන් ලෙස නම් කරනු ලබන පුද්ගලයන් තිදෙනා සම්බන්ධයෙන් අග්‍රාමාත්‍ය ආචාර්ය හරිනි අමරසූරිය සහ විපක්ෂ නායක සජිත් ප්‍රේමදාස එකඟතාවකට පැමිණ තිබෙනවා.

ඒ අනුව, හිටපු ජනාධිපති ලේකම් ඔස්ටින් ප්‍රනාන්දු, හිටපු තැපැල්පති රංජිත් ආරියරත්න හා මහාචාර්ය වසන්තා සෙනෙවිරත්න යන අය සිවිල් නියෝජිතයන් ලෙස පත් කිරීමට යෝජනා වී තිබෙනවා.

මෙම පත්වීම් සම්බන්ධයෙන් අග්‍රාමාත්‍යවරිය සහ විපක්ෂ නායකවරයා අතර පැවති සාකච්ඡාවලින් අනතුරුව අදාළ එකඟතාවට පැමිණ ඇති බවයි වැඩිදුරටත් සඳහන් වන්නේ.

