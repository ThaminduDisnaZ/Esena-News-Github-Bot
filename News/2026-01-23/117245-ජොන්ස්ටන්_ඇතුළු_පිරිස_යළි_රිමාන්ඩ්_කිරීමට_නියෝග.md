---
title: "ජොන්ස්ටන් ඇතුළු පිරිස යළි රිමාන්ඩ් කිරීමට නියෝග"
date: 2026-01-23 10:55:00
---

# ජොන්ස්ටන් ඇතුළු පිරිස යළි රිමාන්ඩ් කිරීමට නියෝග

![Thumbnail](https://helakuru.sgp1.cdn.digitaloceanspaces.com/esana/images/lib/jons-archived.jpg)

අත්අඩංගුවට ගෙන රක්ෂිත බන්ධනාගාරගත කර සිටි හිටපු අමාත්‍ය ජොන්ස්ටන් ප්‍රනාන්දු ඇතුළු සැකකරුවන් 05 දෙනෙකු ලබන 30 වැනිදා දක්වා යළි රක්ෂිත බන්ධනාගාරගත කිරීමට නියෝග කර තිබෙනවා.

ඒ අනුව, එම සැකකරුවන් පිරිස අද (23) වත්තල මහේස්ත්‍රාත් අධිකරණයට ඉදිරිපත් කිරීමෙන් අනතුරුව මෙම නියෝගය නිකුත් කර ඇති බවයි සඳහන් වන්නේ.

සතොස ආයතනයට අයත් ලොරි රථයක් අවභාවිතා කරමින්, රජයට මූල්‍ය පාඩුවක් සිදු කිරීම සම්බන්ධයෙන් ඔවුන්ට එරෙහිව චෝදනා එල්ල වී තිබෙනවා.

