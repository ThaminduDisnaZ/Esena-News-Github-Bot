---
title: "Sinners සිනමා පටය ටයිටැනික් වාර්තාවන් බිඳ දමයි"
date: 2026-01-23 12:20:01
---

# Sinners සිනමා පටය ටයිටැනික් වාර්තාවන් බිඳ දමයි

![Thumbnail](https://helakuru.sgp1.cdn.digitaloceanspaces.com/esana/images/lib/sinners-lk.jpg)

Ryan Coogler අධ්‍යක්ෂණය කළ 'Sinners' චිත්‍රපටය 98 වැනි ඔස්කාර් සම්මාන උළෙලේදී නිර්දේශිත නාමයන් 16 ක් ලබා ගනිමින්, ලෝක සිනමා ඉතිහාසයේ නව වාර්තාවක් පිහිටුවීමට සමත් වී තිබෙනවා.

මීට පෙර මෙම වාර්තාව හිමි කරගෙන සිටියේ නිර්දේශ 14 බැගින් ලබාගත් Titanic, All About Eve සහ La La Land යන චිත්‍රපට බවයි විදෙස් මාධ්‍ය වාර්තා සඳහන් වන්නේ.

Sinners චිත්‍රපටය හොඳම චිත්‍රපටය, හොඳම අධ්‍යක්ෂණය (Ryan Coogler), හොඳම මුල් තිර රචනය (Ryan Coogler), හොඳම නළුවා (Michael B. Jordan) යන ප්‍රධාන සම්මාන කාණ්ඩ සඳහා තරග කරන බවයි සඳහන් වන්නේ.

එසේම සහායක රංගනය, සිනමාකරණය, සංගීතය, වේශ නිරූපණය, සංස්කරණය, ශබ්ද පරිපාලනය සහ දෘශ්‍ය ප්‍රයෝග ඇතුළු තාක්ෂණික අංශ රැසකට ද 'Sinners' චිත්‍රපටය නිර්දේශ හිමි කරගෙන තිබෙනවා.

Oscars සම්පූර්ණ නිර්දේශිත නාම ලැයිස්තුව සඳහා මෙතැනින් පිවිසෙන්න.

