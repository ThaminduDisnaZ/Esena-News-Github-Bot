---
title: "Rebuilding Sri Lanka අරමුදලේ පරිත්‍යාග රුපියල් බිලියන 8.5 ඉක්මවයි"
date: 2026-01-23 17:10:00
---

# Rebuilding Sri Lanka අරමුදලේ පරිත්‍යාග රුපියල් බිලියන 8.5 ඉක්මවයි

![Thumbnail](https://helakuru.sgp1.cdn.digitaloceanspaces.com/esana/images/lib/harshana-suri-kml.jpg)

පසුගියදා ඇති වූ දිට්වා සුළි කුණාටුවෙන් පසු රට යළි ගොඩනැංවීම සඳහා රජය විසින් ආරම්භ කළ Rebuilding Sri Lanka අරමුදලේ වත්මන් තත්ත්වය පිළිබඳව මුදල් අමාත්‍යාංශ ලේකම් ආචාර්ය හර්ෂණ සූරියප්පෙරුම පැහැදිලි කිරීමක් සිදු කර තිබෙනවා.

ඒ අනුව, Rebuilding Sri Lanka අරමුදල සඳහා ශ්‍රී ලාංකික ව්‍යාපාර ආයතන සහ පුරවැසියන් විසින් මේ වන විට පරිත්‍යාග කර ඇති මුදල රුපියල් බිලියන 8.5 සීමාව ද ඉක්මවා ගොස් ඇති බවයි මුදල් අමාත්‍යාංශ ලේකම්වරයා සඳහන් කළේ.

විදෙස් රටවලින් ලැබුණු මුදල් ප්‍රමාණය ද මේ වන විට ඉහළ ගොස් ඇති බවත්, එසේ ලැබුණු විදෙස් මුදල් ප්‍රමාණය ද මේ වන විට අමෙරිකානු ඩොලර් මිලියන 9.49 ක සීමාව ඉක්මවා ගොස් ඇති බවයි මුදල් අමාත්‍යාංශ ලේකම් ආචාර්ය හර්ෂණ සූරියප්පෙරුම වැඩිදුරටත් ප්‍රකාශ කර සිටියේ.

