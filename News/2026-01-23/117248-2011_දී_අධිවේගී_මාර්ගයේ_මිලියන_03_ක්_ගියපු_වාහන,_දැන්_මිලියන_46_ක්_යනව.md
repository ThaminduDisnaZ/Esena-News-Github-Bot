---
title: "2011 දී අධිවේගී මාර්ගයේ මිලියන 03 ක් ගියපු වාහන, දැන් මිලියන 46 ක් යනවා - බිමල් රත්නායක"
date: 2026-01-23 12:10:00
---

# 2011 දී අධිවේගී මාර්ගයේ මිලියන 03 ක් ගියපු වාහන, දැන් මිලියන 46 ක් යනවා - බිමල් රත්නායක

![Thumbnail](https://helakuru.sgp1.cdn.digitaloceanspaces.com/esana/images/lib/highway[1].jpg)

කෙරවලපිටිය අන්තර් හුවමාරුවේදී ගාස්තු අයකිරීම නතර කිරීම සිදු කර ඇත්තේ නිසි අධ්‍යයනයකින් අනතුරුව බව අමාත්‍ය බිමල් රත්නායක පවසනවා.

ඒ අනුව, වාහන වැඩි වන ප්‍රමාණය අනුව අධිවේගී මාර්ගය පුළුල් කිරීමේ හැකියාවක් නොමැති බවත්, 2011 වසරේ මිලියන 03 ක් ගමන් කරන ලද වාහන ප්‍රමාණය, මේ වන විට මිලියන 46 ක් ගමන් කරන බවයි අද (23) පාර්ලිමේන්තුවේදී අදහස් දක්වමින් අමාත්‍යවරයා සඳහන් කළේ.

සමගි ජන බලවේගයේ පාර්ලිමේන්තු මන්ත්‍රී නලීන් බණ්ඩාර යොමු කළ පැනයකට පිළිතුරු ලබා දෙමින් අමාත්‍යවරයා වැඩිදුරටත් සඳහන් කළේ, මේ සඳහා අධිවේගී මාර්ගයේ ඉලෙක්ට්‍රොනික පරිශීලක ගාස්තු (ETC) වැඩි කිරීමට කටයුතු කරමින් සිටින බවයි.

එම මාර්ගය හරහා නිතර ගමන් කරන වාහනවලට ETC ක්‍රමවේදය අනිවාර්යය කිරීමට ද ඉදිරියේදී පියවර ගන්නා බවයි අමාත්‍ය බිමල් රත්නායක වැඩිදුරටත් ප්‍රකාශ කර සිටියේ.

අදාළ සම්පූර්ණ ප්‍රකාශය ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

