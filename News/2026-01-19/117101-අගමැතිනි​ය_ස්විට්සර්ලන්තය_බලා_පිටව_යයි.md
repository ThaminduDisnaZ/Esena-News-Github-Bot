---
title: "අගමැතිනි​ය ස්විට්සර්ලන්තය බලා පිටව යයි"
date: 2026-01-19 11:40:00
---

# අගමැතිනි​ය ස්විට්සර්ලන්තය බලා පිටව යයි

![Thumbnail](https://helakuru.sgp1.cdn.digitaloceanspaces.com/esana/images/lib/harini-suwi.jpg)

56 වන ලෝක ආර්ථික සංසදයේ වාර්ෂික රැස්වීමට සහභාගී වීම සඳහා අද (19) උදෑසන අග්‍රාමාත්‍යවරිය ස්විට්සර්ලන්තය බලා පිටව ගොස් තිබෙනවා.

ඒ අනුව 2026 ලෝක ආර්ථික සංසදයේ වාර්ෂික රැස්වීම අද (19) සිට 23 දක්වා ස්විට්සර්ලන්තයේ Davos-Klosters හි පැවැත්වීමට නියමිත බවයි සඳහන් වන්නේ.

මෙම 2026 ලෝක ආර්ථික සංසදය සඳහා රාජ්‍ය නායකයින්, ප්‍රමුඛ බහුජාතික සමාගම්වල ප්‍රධාන විධායක නිලධාරීන්, ප්‍රතිපත්ති සම්පාදකයින් සහ තාක්ෂණ නවෝත්පාදකයින් ඇතුළු ගෝලීය නායකයින් 3,000 කට අධික සංඛ්‍යාවක් සහභාගී වන අතර, මෙම සංචාරය අතරතුර අග්‍රාමාත්‍යවරිය සහ ජාත්‍යන්තර නායකයින්, ගෝලීය ආයතන ප්‍රධානීන් සමඟ ද්විපාර්ශ්වික සාකච්ඡා මාලාවක් ද පැවැත්වීමට නියමිතයි.

අදාළ දර්ශන ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

