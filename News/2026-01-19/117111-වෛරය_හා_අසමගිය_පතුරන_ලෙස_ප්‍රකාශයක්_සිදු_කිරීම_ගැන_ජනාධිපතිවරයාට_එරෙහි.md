---
title: "වෛරය හා අසමගිය පතුරන ලෙස ප්‍රකාශයක් සිදු කිරීම ගැන ජනාධිපතිවරයාට එරෙහි ව CID යට පැමිණිල්ලක්"
date: 2026-01-19 20:41:30
---

# වෛරය හා අසමගිය පතුරන ලෙස ප්‍රකාශයක් සිදු කිරීම ගැන ජනාධිපතිවරයාට එරෙහි ව CID යට පැමිණිල්ලක්

![Thumbnail](https://helakuru.sgp1.cdn.digitaloceanspaces.com/esana/images/lib/cid[1].jpg)

වෛරය හා අසමගිය පතුරන ලෙස ප්‍රකාශයක් සිදු කිරීම සම්බන්ධයෙන් ජනාධිපති අනුර කුමාර දිසානායකට එරෙහි ව විමර්ශනයක් සිදු කරන ලෙස ඉල්ලා පිවිතුරු හෙළ උරුමය විසින් අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කර තිබෙනවා.

ඒ අනුව පසුගිය දිනෙක යාපනයේ කොකුවිල් තාක්ෂණ විද්‍යාලයේ ක්‍රීඩා පිටියේ පැවති ජන හමුවක් අමතමින් අනුර කුමාර දිසානායක ජනාධිපතිවරයා සිදු කරන ලද කතාවක් සම්බන්ධයෙන් මෙම පැමිණිල්ල ගොනු කර ඇති බවයි එම පක්ෂයේ තරුණ කටයුතු ලේකම් කුමාර රාජරත්න සඳහන් කළේ.

ජනාධිපති ධුර කාලය අවසන් වූ පසු මේ පිළිබඳ ව විමර්ශනයක් සිදු කිරීමට කටයුතු කරන ලෙස අපරාධ පරීක්ෂණ දෙපාර්තමේන්තුවෙන් ඉල්ලා සිටි බවයි ඔහු වැඩිදුරටත් ප්‍රකාශ කළේ.

