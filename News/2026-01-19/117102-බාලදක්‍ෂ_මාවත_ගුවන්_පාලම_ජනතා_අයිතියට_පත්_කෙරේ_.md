---
title: "බාලදක්‍ෂ මාවත ගුවන් පාලම ජනතා අයිතියට පත් කෙරේ
"
date: 2026-01-19 13:36:46
---

# බාලදක්‍ෂ මාවත ගුවන් පාලම ජනතා අයිතියට පත් කෙරේ


![Thumbnail](https://helakuru.sgp1.cdn.digitaloceanspaces.com/esana/images/lib/baladaksha-poi.jpg)

කොළඹ "බාලදක්ෂ මාවත" ජනතා අයිතියට පත් කිරීමට අද (19) සිදු කර තිබෙනවා.

ඒ අනුව ගාලු මුවදොර සිට කොම්පඤ්ඤවීදිය චිත්තම්පලම් ඒ. ගාඩිනර් මාවත දෙසට පමණක් ගමන් කිරීමට හැකි පරිදි ඉදිකර ඇති මෙහි දිග මීටර් 340ක් වන අතර පළල මීටර් 11ක් වන බවයි සඳහන් වෙන්නේ.

කොළඹ නගරය ආශ්‍රිතව පවතින රථවාහන තදබදය අවම කිරීම සඳහා සැලසුම් කරන ලද ගුවන් පාලම් ව්‍යාපෘතියේ තුන්වන ගුවන් පාලම ලෙසයි සැලකෙන්නේ.

කොම්පඤ්ඤවීදිය දුම්රිය හරස් මාර්ගය හේතුවෙන් ඇති වන අධික රථවාහන තදබදය අවම කිරීමේ අරමුණින් එම ගුවන් පාලම ඉදි කර ඇති බවයි වැඩිදුරටත් සඳහන් වන්නේ.

