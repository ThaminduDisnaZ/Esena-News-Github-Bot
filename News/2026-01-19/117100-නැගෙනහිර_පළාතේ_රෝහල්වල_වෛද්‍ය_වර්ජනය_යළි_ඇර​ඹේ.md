---
title: "නැගෙනහිර පළාතේ රෝහල්වල වෛද්‍ය වර්ජනය යළි ඇර​ඹේ"
date: 2026-01-19 11:20:00
---

# නැගෙනහිර පළාතේ රෝහල්වල වෛද්‍ය වර්ජනය යළි ඇර​ඹේ

![Thumbnail](https://helakuru.sgp1.cdn.digitaloceanspaces.com/esana/images/lib/doctor1[1].jpg)

තෛපොංගල් උත්සවය හේතුවෙන් තාවකාලික ව අත්හිටවූ නැගෙනහිර පළාතේ රජයේ රෝහල්වල වෛද්‍ය වර්ජනය අද (19) යළි ආරම්භ කරන බව රජයේ වෛද්‍ය නිලධාරීන්ගේ සංගමය පවසනවා.

ඒ අනුව අද පෙ.ව. 8.00 සිට නැගෙනහිර පළාතේ සියලු ම රජයේ රෝහල්වල මෙම වෛද්‍ය වර්ජනය ක්‍රියාත්මක බවයි සඳහන් වන්නේ.

අක්කරෙයිපත්තුව මූලික රෝහලේ වෛද්‍ය අධිකාරීවරයා සම්බන්ධයෙන් එල්ල වී ඇති චෝදනාවලට අදාළ ව ඔහු එම ධුරයෙන් ඉවත් කර සාධාරණ පරීක්ෂණයක් පවත්වන ලෙස ඉල්ලා පසුගිය අඟහරුවාදා දිනයේ සිට නැගෙනහිර පළාතේ සියලු ම රජයේ රෝහල්වල වෛද්‍යවරු මෙම වර්ජනය ආරම්භ කර තිබුණා.

