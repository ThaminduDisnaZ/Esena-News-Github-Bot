---
title: "මැණික් ආනයන බදු ක්‍රමය ලිහිල් කිරීමට පියවර"
date: 2026-01-19 21:55:00
---

# මැණික් ආනයන බදු ක්‍රමය ලිහිල් කිරීමට පියවර

![Thumbnail](https://helakuru.sgp1.cdn.digitaloceanspaces.com/esana/images/lib/gem-srilanka-klp.jpg)

මෙරට මැණික් හා ස්වර්ණාභරණ කර්මාන්තය සඳහා අවශ්‍ය රළු මැණික් ආනයනය කිරීමේදී බදු පනවනු ලබන ක්‍රමවේදයේ සංශෝධනයක් සිදු කිරීමට තීරණය කර ඇති බව මැණික් හා ස්වර්ණාභරණ අධිකාරිය පවසනවා.

අදාළ ක්ෂේත්‍රයේ පිරිස් සඳහා සහන ලබා දීමේ අරමුණින් හා මැණික් අපනයන කර්මාන්තයෙන් ඉලක්කගත ඩොලර් බිලියන 01 ක වාර්ෂික ආදායම සපුරා ගැනීමේ අරමුණින් මෙම පියවර ගන්නා බවයි මැණික් හා ස්වර්ණාභරණ අධිකාරියේ සභාපති එස්.පී. චමින්ද සඳහන් කළේ.

නව යෝජනාව අනුව ගෙන එන එක පාර්සලයක් සඳහා නිශ්චිත අගයක් අපි ලබා දෙන බවත්, විදේශයන්ගෙන් රූබීස්, සැෆයාර්, එමරල්ඩ් වැනි කාණ්ඩයේ මැණික් කිලෝ එකක වටිනාකම ඩොලර් 900 ක් ලෙස ඇස්තමේන්තු කරන බවත් ඔහු සඳහන් කළේ.

වැට් අගය සෑදීම සිදු කරන්නේ එම ඩොලර් 900 ක ප්‍රමාණයට බවත්, ඩොලර් 200 ක පාරිභෝගික ගාස්තුව ඉවත් කිරීමට කටයුතු කර ඇති බවත් ඔහු වැඩිදුරටත් ප්‍රකාශ කළා.

