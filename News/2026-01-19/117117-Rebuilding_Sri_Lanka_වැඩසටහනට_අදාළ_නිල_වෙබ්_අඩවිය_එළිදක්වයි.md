---
title: "Rebuilding Sri Lanka වැඩසටහනට අදාළ නිල වෙබ් අඩවිය එළිදක්වයි"
date: 2026-01-19 21:45:00
---

# Rebuilding Sri Lanka වැඩසටහනට අදාළ නිල වෙබ් අඩවිය එළිදක්වයි

![Thumbnail](https://helakuru.sgp1.cdn.digitaloceanspaces.com/esana/images/lib/rebuild-srilanka-2026-l.jpg)

"Rebuilding Sri Lanka" ජාතික වැඩසටහනට අදාළ නිල වෙබ් අඩවිය මේ වන විට එළිදක්වා තිබෙනවා.

ඒ අනුව www.rebuildingsrilanka.gov.lk නිල වෙබ් අඩවිය මෙලෙස එළිදක්වා ඇති අතර, මෙම වෙබ් අඩවිය මඟින් දෙස් විදෙස් පරිත්‍යාගශීලීන්ට මූල්‍යමය මෙන් ම ද්‍රව්‍ය, ඉඩම් සහ අනෙකුත් සම්පත් පරිත්‍යාග කිරීම සඳහා පහසුකම් සලසා දී තිබෙනවා.

එම පරිත්‍යාගශීලීන්ට තම දායකත්වය පිළිබඳ තොරතුරු විනිවිද පෙනෙන ආකාරයෙන් නිරීක්ෂණය කිරීමේ හැකියාව ද පවතින අතර, ‘Rebuilding Sri Lanka’ අරමුදලට බැර වන මූල්‍ය පරිත්‍යාග නිරන්තරයෙන් යාවත්කාලීන කරන බවයි සඳහන් වන්නේ.

මෙම වෙබ් අඩවිය මඟින් විනිවිදභාවයෙන් යුතුව පරිත්‍යාග කළමනාකරණය, සමාජ සාධාරණත්වය, තිරසාර සංවර්ධනය සහ වගකීම් සහිත රාජ්‍ය පාලනය යන මූලධර්ම මත පදනම් ව රටේ යටිතල පහසුකම්, ආර්ථිකය සහ ජන ජීවිතය නැවත ශක්තිමත් කිරීම අපේක්ෂා කරන බවයි වැඩිදුරටත් සඳහන් වන්නේ.

