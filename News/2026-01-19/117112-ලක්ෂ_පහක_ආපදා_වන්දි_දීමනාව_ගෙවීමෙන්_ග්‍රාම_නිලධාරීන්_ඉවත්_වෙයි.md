---
title: "ලක්ෂ පහක ආපදා වන්දි දීමනාව ගෙවීමෙන් ග්‍රාම නිලධාරීන් ඉවත් වෙයි"
date: 2026-01-19 20:40:41
---

# ලක්ෂ පහක ආපදා වන්දි දීමනාව ගෙවීමෙන් ග්‍රාම නිලධාරීන් ඉවත් වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/grama-niladari-archived.jpg)

දිට්වා සුළි කුණාටුවෙන් අර්ධ හානිවලට ලක් වූ නිවාස වෙනුවෙන් රජයෙන් ලබා දෙන රුපියල් ලක්ෂ පහක දීමනාව ගෙවීමේ කටයුතුවලින් අද (19) සිට ඉවත් වීමට ග්‍රාම නිලධාරී වෘත්තීය සමිති සන්ධානය තීරණය කර තිබෙනවා.

ඒ අනුව අදාළ ගෙවීම් සිදු කිරීමට අදාළ චක්‍රලේඛයෙහි පවතින අඩුපාඩු හේතුවෙන් මෙම තීරණය ගත් බවයි එම සන්ධානයේ සම සභාපති නන්දන රණසිංහ සඳහන් කළේ.

දිට්වා සුළි කුණාටුවෙන් අර්ධ හානිවලට ලක් වූ නිවාස වෙනුවෙන් රුපියල් ලක්ෂ 5 දීමනාවක් ලබා දීමට රජය තීරණය කළ අතර, නමුත් ඊට අදාළ ව නිකුත් කර ඇති චක්‍රලේඛයේ බරපතළ අඩුපාඩු ඇතැයි චෝදනා කරමින් ප්‍රාදේශීය ලේකම් සහ සහකාර ප්‍රාදේශීය ලේකම්වරුන්ගේ සංගමයත්, රජයේ ගණකාධිකාරීවරුන්ගේ සංගමයත් ගෙවීම් කටයුතුවලින් ඉවත් වීමට කටයුතු කර තිබුණා.

