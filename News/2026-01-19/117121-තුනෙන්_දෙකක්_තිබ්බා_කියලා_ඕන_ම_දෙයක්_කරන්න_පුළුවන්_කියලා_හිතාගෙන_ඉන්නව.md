---
title: "තුනෙන් දෙකක් තිබ්බා කියලා ඕන ම දෙයක් කරන්න පුළුවන් කියලා හිතාගෙන ඉන්නවා නම් මානසික රෝගයක් - විජේදාස රාජපක්ෂ"
date: 2026-01-19 20:55:00
---

# තුනෙන් දෙකක් තිබ්බා කියලා ඕන ම දෙයක් කරන්න පුළුවන් කියලා හිතාගෙන ඉන්නවා නම් මානසික රෝගයක් - විජේදාස රාජපක්ෂ

![Thumbnail](https://helakuru.sgp1.cdn.digitaloceanspaces.com/esana/images/lib/wijedasa-rajapakshe-389.jpg)

තුනෙන් දෙකක බලයක් තිබූ පමණින් කවුරුන් හෝ එම බලයෙන් ඕනෑ ම දෙයක් සිදු කිරීමට පුළුවන් යැයි සිතා සිටිනවා නම් ඔහුට මානසික රෝගයක් ඇති බව හිටපු පාර්ලිමේන්තු මන්ත්‍රී විජේදාස රාජපක්ෂ පවසනවා.

රටේ මීට පස්සේ ජාතිවාදය බෑ, වෛරය පතුරුවන්න ඉඩ දෙන්නේ නෑ යනුවෙන් ජනාධිපතිවරයා ප්‍රකාශ කළ බවත්, එහෙත් මිනිස්සුන්ට වෛර කරන්න පුරුදු කළේ කවුරුන්ද යන්න ගැටලුවක් ඇති බවත් ඔහු ප්‍රකාශ කළා.

ජනාධිපති අවුරුදු බත නොකා උතුරට ගොස් පොංගල් බත කන අතරතුර, රටේ අනිත් ජනතාවගේ මළබත සෑදීමට ආණ්ඩුව සූදානම් වන බවත් එයට කිසි ලෙසකින් ඉඩ ලබා නොදෙන බවත් හිටපු පාර්ලිමේන්තු මන්ත්‍රී විජේදාස රාජපක්ෂ වැඩිදුරටත් ප්‍රකාශ කළා.

