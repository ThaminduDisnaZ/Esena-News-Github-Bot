---
title: "නාගරික සංවර්ධන අධිකාරියේ සේවාලාභීන් සඳහා මාර්ගගත ගෙවීම් පහසුකම් ලබාදෙයි"
date: 2026-02-02 15:45:00
---

# නාගරික සංවර්ධන අධිකාරියේ සේවාලාභීන් සඳහා මාර්ගගත ගෙවීම් පහසුකම් ලබාදෙයි

![Thumbnail](https://helakuru.sgp1.cdn.digitaloceanspaces.com/esana/images/lib/manin-market-lk.jpg)

රජයේ ඩිජිටල්කරණ ජාතික වැඩසටහනේ තවත් ඉදිරි පියවරක් ලෙස නාගරික සංවර්ධන අධිකාරියේ සේවාලාභීන් සඳහා ආරක්ෂිත විනිවිද භාවයෙන් යුත් මාර්ගගත ගෙවීම් සේවාවක් හරහා ඩිජිටල් ආර්ථිකය සක්‍රීය කිරීම, ප්‍රවාහන, මහාමාර්ග සහ නාගරික සංවර්ධන අමාත්‍ය බිමල් රත්නායකගේ ප්‍රධානත්වයෙන් පෑලියගොඩ මැනිං පොදු වෙළෙඳ සංකීර්ණයේදී අද දින (02) සිදු කර තිබෙනවා.

මේ අනුව නාගරික සංවර්ධන අධිකාරියේ https://fmis.uda.lk/login දරන මාර්ගගත යෙදුම භාවිතා කර පෑලියගොඩ මැනිං වෙළෙඳපොළේ දැනට ලියාපදිංචි 1400 කට අධික ව්‍යාපාරික පිරිසකට govpay හරහා සිය ගෙවීම් කටයුතු බාධාවකින් තොරව සිදු කර ගැනීමේ පහසුකම් සැලසෙන බවයි සඳහන් වන්නේ.

මෙහි ඉදිරි ව්‍යාපෘතිය යටතේ නාගරික සංවර්ධන අධිකාරියේ මහල් නිවාසවල පදිංචි 13,500 කට අධික පිරිසකට ද දෙවන අදියර යටතේ ඩිජිටල් වේදිකාවට පිවිස ජල, විදුලි, වරිපනම් බදු ඇතුළු ගෙවීම් කටයුතු සිදු කර ගැනීමට හැකි වන බවයි වැඩිදුරටත් සඳහන් වන්නේ.

