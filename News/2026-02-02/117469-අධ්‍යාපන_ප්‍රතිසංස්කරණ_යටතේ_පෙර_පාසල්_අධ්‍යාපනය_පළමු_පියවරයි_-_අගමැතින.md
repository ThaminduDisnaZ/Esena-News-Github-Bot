---
title: "අධ්‍යාපන ප්‍රතිසංස්කරණ යටතේ පෙර පාසල් අධ්‍යාපනය පළමු පියවරයි - අගමැතිනිය"
date: 2026-02-02 20:00:00
---

# අධ්‍යාපන ප්‍රතිසංස්කරණ යටතේ පෙර පාසල් අධ්‍යාපනය පළමු පියවරයි - අගමැතිනිය

![Thumbnail](https://helakuru.sgp1.cdn.digitaloceanspaces.com/esana/images/lib/harini-amarasuriya-2025-yud.jpg)

රටේ පරිවර්තනීය වෙනසක් සඳහා මානව සම්පත දියුණු කිරීමේ වැදගත්කම රජය හොඳින් වටහාගෙන ඇති බව අග්‍රමාත්‍ය ආචාර්ය හරිනි අමරසූරිය පවසනවා.

පූර්ව ළමාවිය සංවර්ධනය සහ අධ්‍යාපනය ඉතා තීරණාත්මක බවත්, එය විධිමත් කිරීම සඳහා අවශ්‍ය සැලසුම් සහ ක්‍රියාමාර්ග රජය විසින් ක්‍රියාවට නංවන බවත් අද (02) පැවති උත්සවයක් අමතමින් අගමැතිවරිය ප්‍රකාශ කළා.

2027 වසරේ සිට පොදු විෂය මාලාවක් ක්‍රියාත්මක කිරීමට බලාපොරොත්තු වන අතර, ඒ සඳහා ගුරුවරුන්ට අවශ්‍ය පුහුණුව ලබාදීමට කටයුතු කරන බවත්, නව අධ්‍යාපන ප්‍රතිසංස්කරණ යටතේ පෙර පාසල් අධ්‍යාපනය පළමු පියවර ලෙස හඳුනාගෙන ඇති අතර, ප්‍රාථමික අධ්‍යාපනයට පිවිසීමේදී පෙර පාසල් අධ්‍යාපනය අනිවාර්ය අංගයක් ලෙස දකින බවයි අගමැතිවරිය වැඩිදුරටත් සඳහන් කර සිටියේ.

