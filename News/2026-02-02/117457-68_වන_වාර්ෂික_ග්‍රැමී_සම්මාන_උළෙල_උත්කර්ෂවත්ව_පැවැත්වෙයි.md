---
title: "68 වන වාර්ෂික ග්‍රැමී සම්මාන උළෙල උත්කර්ෂවත්ව පැවැත්වෙයි"
date: 2026-02-02 11:15:00
---

# 68 වන වාර්ෂික ග්‍රැමී සම්මාන උළෙල උත්කර්ෂවත්ව පැවැත්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/grammy-kj.jpg)

68 වන වාර්ෂික ග්‍රැමී සම්මාන උළෙල ඉතා උත්කර්ෂවත්ව පැවැත්වුණා.

මෙවර ග්‍රැමී සම්මාන උළෙලේදී සංගීත ක්ෂේත්‍රයේ දැවැන්තයන් කිහිප දෙනෙකුම අලුත් වාර්තා පිහිටුවීමට සමත්ව ඇති බවයි විදෙස් මාධ්‍ය වාර්තා කරන්නේ.

මෙවර උළෙලේ වැඩිම අවධානයක් දිනා ගත් Kendrick Lamar නිර්දේශිත නාමයන් 09 කින් 05 ක්ම ජයග්‍රහණය කිරීමට සමත් වූ අතර, ග්‍රැමී ඉතිහාසයේ වැඩිම සම්මාන සංඛ්‍යාවක් දිනා ගත් රැප් ගායකයා ලෙස ඔහු වාර්තා අතරට එක් වී තිබෙනවා.

මෙවර වසරේ හොඳම ඇල්බමය ඇතුළු සම්මාන 03 ක් හිමිකර ගැනීමට Bad Bunny සමත් වූ අතර, Billie Eilish & Finneas වසරේ හොඳම ගීතය සම්මානය තෙවරක් දිනාගත් පළමු ශිල්පීන් බවට පත් වෙමින් ඉතිහාසය අලුත් කිරීමට සමත් ව තිබෙනවා.

KPop Demon Hunters හි ඇතුළත් “Golden” ගීතය, දෘශ්‍ය මාධ්‍ය සඳහා ලියැවුණු හොඳම ගීතයට හිමි සම්මානය දිනා ගත් අතර, මෙය KPop සංගීතය ග්‍රැමී සම්මානයකින් පිදුම් ලැබූ පළමු අවස්ථාව වනවා.

මෙවර සම්මාන සඳහා 2024 අගෝස්තු 31 සිට 2025 අගෝස්තු 30 දක්වා නිකුත් වූ නිර්මාණයන් කාණ්ඩ 95 ක් යටතේ සලකා බලා ඇති බවයි වැඩිදුරටත් සඳහන් වන්නේ.

