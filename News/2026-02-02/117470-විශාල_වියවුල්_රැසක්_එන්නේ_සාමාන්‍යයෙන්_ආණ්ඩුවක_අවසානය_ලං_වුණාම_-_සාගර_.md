---
title: "විශාල වියවුල් රැසක් එන්නේ සාමාන්‍යයෙන් ආණ්ඩුවක අවසානය ලං වුණාම - සාගර කාරියවසම්"
date: 2026-02-02 19:20:00
---

# විශාල වියවුල් රැසක් එන්නේ සාමාන්‍යයෙන් ආණ්ඩුවක අවසානය ලං වුණාම - සාගර කාරියවසම්

![Thumbnail](https://helakuru.sgp1.cdn.digitaloceanspaces.com/esana/images/lib/sagara-kariyawasam-media-2025.jpg)

අවුල් වියවුල් රැසක් පවතින රටක අපි ජීවත් වන බවට හැඟීමක් ඇති වන බව ශ්‍රී ලංකා පොදුජන පෙරමුණේ මහලේකම් සාගර කාරියවසම් පවසනවා.

වෛද්‍යවරු වර්ජනයක යෙදෙන බවත්, රැකියා විරහිත උපාධිධාරීන් හා සමෘද්ධි සංවර්ධන නිලධාරීන් උද්ඝෝෂණවල නිරත වෙමින් ඇති බවත්, මේ ආකාරයෙන් මහා විශාල වියවුල් රැසක් පවතින බවයි අද (02) පැවති මාධ්‍ය හමුවකට එක් වෙමින් හිටපු මන්ත්‍රීවරයා ප්‍රකාශ කළේ.

සාමාන්‍යයෙන් මෙවැනි තත්ත්වයක් මතු වන්නේ ආණ්ඩුවක අවසානය ලං වූ විට බවත්, නමුත් වත්මන් ආණ්ඩුවට අවුරුද්දක් සපිරී ස්වල්ප කාලයක් ගත වන විටම එම තත්ත්වය උදා වී ඇති බවයි සාගර කාරියවසම් වැඩිදුරටත් සඳහන් කර සිටියේ.

