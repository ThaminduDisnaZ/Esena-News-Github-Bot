---
title: "නුගේගොඩ දුඹුරු සීනි වෙළෙඳසැල ගැන සමාජ මාධ්‍ය හරහා පැතිර යන තොරතුරු අසත්‍යයි - ලංකා සීනි සමාගම"
date: 2026-02-02 12:55:00
---

# නුගේගොඩ දුඹුරු සීනි වෙළෙඳසැල ගැන සමාජ මාධ්‍ය හරහා පැතිර යන තොරතුරු අසත්‍යයි - ලංකා සීනි සමාගම

![Thumbnail](https://helakuru.sgp1.cdn.digitaloceanspaces.com/esana/images/lib/suger-lanka.jpg)

ලංකා සීනි සමාගම (පෞද්ගලික) යටතේ පවතින නුගේගොඩ සිල්ලර වෙළෙඳසැලේ ක්‍රියාකාරීත්වය සම්බන්ධයෙන් සමාජ මාධ්‍ය හරහා පැතිර යන තොරතුරු අසත්‍ය බව එම සමාගම පවසනවා.

ජනවාරි 31 වන සෙනසුරාදා දින අදාළ වෙළෙඳසැල තාවකාලිකව වසා තැබීමට සිදු වූයේ එහි සේවයේ නියුතු විකුණුම් සේවකයා හදිසියේ අසනීප වීම හේතුවෙන් පමණක් බවත්, එසේම ඊයේ (01) දින පොහොය දිනයක් බැවින් වෙළෙඳසල වසා තැබූ බවයි එම සමාගම සඳහන් කළේ.

මෙම වෙළඳසැල සාමාන්‍ය පරිදි පාරිභෝගිකයන්ට සේවය සපයන බවත්, මෙම සිදුවීම සම්බන්ධයෙන් වෙනත් අර්ථයක් ජනිත වන පරිදි පළ කර ඇති සියලුම ප්‍රකාශයන් පදනම් විරහිත, අසත්‍ය සහ මහජනතාව නොමඟ යවන සුළු ඒවා බවත් ලංකා සීනි සමාගම අවධාරණය කර තිබෙනවා.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/6980254cb9f6fpdf_page_0.jpeg)

