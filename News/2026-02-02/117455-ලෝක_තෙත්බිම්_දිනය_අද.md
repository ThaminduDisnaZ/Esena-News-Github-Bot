---
title: "ලෝක තෙත්බිම් දිනය අද"
date: 2026-02-02 11:35:00
---

# ලෝක තෙත්බිම් දිනය අද

![Thumbnail](https://helakuru.sgp1.cdn.digitaloceanspaces.com/esana/images/lib/world-wetlands-day-2026.jpg)

ලෝක තෙත්බිම් දිනය අදට (02) යෙදී තිබෙනවා.

මෙවර ලෝක තෙත්බිම් දිනයෙහි තේමාව ලෙස සඳහන් කර ඇත්තේ, “තෙත්බිම් සහ සාම්ප්‍රදායික දැනුම සබැඳුණු සංස්කෘතික උරුමය සමරමු” යන්නයි.

1971 වසරේ පෙබරවාරි දෙවැනිදා ඉරානයේ රැම්සාර් නුවර දී තෙත්බිම් සුරක්ෂිත කිරීම පිළිබඳ ජාත්‍යන්තර සම්මුතියට එළඹ ඇති අතර, ශ්‍රී ලංකාව 1991 වසරේදී ඊට අත්සන් තබා තිබෙනවා.

ජෛව විවිධත්වය, දේශගුණික විපර්යාසවලට ඔරොත්තු දීමේ හැකියාව හා මානව යහ පැවැත්ම සඳහා තෙත්බිම් ආරක්ෂා කිරීම අත්‍යවශ්‍ය වන අතර, ජලය ගබඩා කරමින් ගංවතුර පාලනය කිරීම සහ පාරිසරික හානිවල අවදානම අඩු කිරීම ද තෙත්බිම් මඟින් සිදු වනවා.

මෙවර ලෝක තෙත්බිම් දින ජාතික උත්සවය අග්‍රාමාත්‍ය ආචාර්ය හරිනි අමරසූරියගේ ප්‍රධානත්වයෙන් අද (02) බත්තරමුල්ල ‘අපේ ගම’ පරිශ්‍රයේ දී පැවැත්වීමට නියමිතයි.

