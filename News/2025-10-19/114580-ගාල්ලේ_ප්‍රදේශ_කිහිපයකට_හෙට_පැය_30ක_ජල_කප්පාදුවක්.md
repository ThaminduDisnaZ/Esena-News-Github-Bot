---
title: "ගාල්ලේ ප්‍රදේශ කිහිපයකට හෙට පැය 30ක ජල කප්පාදුවක්"
date: 2025-10-19 11:31:31
---

# ගාල්ලේ ප්‍රදේශ කිහිපයකට හෙට පැය 30ක ජල කප්පාදුවක්

![Thumbnail](https://helakuru.sgp1.cdn.digitaloceanspaces.com/esana/images/lib/water-cut-thumb.jpg)

ගාල්ල දිස්ත්‍රික්කයේ ප්‍රදේශ කිහිපයකට හෙට (20) දිනයේ පැය 30ක ජල කප්පාදුවක් සිදු කරන බව ජාතික ජල සම්පාදන සහ ජලාපවහන මණ්ඩලය පවසනවා.

හෙට (20) පෙරවරු 8.00 සිට පසුදින එනම් අනිද්දා (21) ප.ව. 2.00 දක්වා වූ කාලය තුළ මෙලෙස ජල සැපයුම අත්හිටුවීමට නියමිත බවයි එම මණ්ඩලය සඳහන් කළේ.

ඒ අනුව, බෝපේ, පෝද්දල, අක්මීමන සහ රත්ගම යන ප්‍රදේශ සඳහා ජල සැපයුම අත්හිටුවීමට නියමිත අතර, අහංගම ප්‍රදේශයට අඩු පීඩන තත්ත්ව යටතේ ජල සැපයුම සිදු වන බව ජාතික ජල සම්පාදන සහ ජලාපවහන මණ්ඩලය සඳහන් කළේ.

ගාල්ල, හපුගල ජල පිරිපහදුව වෙත ජලය සපයන ප්‍රධාන නළ මාර්ගයේ අත්‍යවශ්‍ය අලුත් වැඩියාවක් හේතුවෙන් මෙලෙස ජල කප්පාදුව සිදු කිරීමට සිදුවන බව ජාතික ජල සම්පාදන හා ජලාපවහන මණ්ඩලය වැඩිදුරටත් සඳහන් කරන්නේ.

