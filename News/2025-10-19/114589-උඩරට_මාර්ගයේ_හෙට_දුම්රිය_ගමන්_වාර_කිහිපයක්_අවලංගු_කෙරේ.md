---
title: "උඩරට මාර්ගයේ හෙට දුම්රිය ගමන් වාර කිහිපයක් අවලංගු කෙරේ"
date: 2025-10-19 22:22:38
---

# උඩරට මාර්ගයේ හෙට දුම්රිය ගමන් වාර කිහිපයක් අවලංගු කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/trainjaffna.jpg)

ඉහළ කෝට්ටේ දුම්රිය ස්ථානය ආසන්නයේ අද (19) සිදු වූ දුම්රිය පීලි පැනීම හේතුවෙන් හෙට (20) උදෑසන උඩරට මාර්ගයේ දුම්රිය ගමන් වාර කිහිපයක් අවලංගු වන බව දුම්රිය දෙපාර්තමේන්තුව පවසනවා.

ඒ අනුව, හෙට පෙරවරු 5.55ට කොළඹ කොටුව සිට බදුල්ල බලා ධාවනය වීමට නියමිතව තිබූ 'පොඩි මැණිකේ' දුම්රියත්, පෙරවරු 7.00ට කොළඹ කොටුව සිට මහනුවර බලා ධාවනය වීමට නියමිතව තිබූ නගරාන්තර සීඝ්‍රගාමී දුම්රියත් අවලංගු කිරීමට පියවර ගෙන තිබෙනවා.

මීට අමතරව, පෙරවරු 8.30ට කොළඹ කොටුව සිට බදුල්ල බලා ධාවනය වීමට නියමිතව තිබූ 'උඩරට මැණිකේ' දුම්රිය සහ පෙරවරු 9.45ට කොළඹ කොටුව සිට බදුල්ල බලා ධාවනය වීමට නියමිතව තිබූ සීඝ්‍රගාමී දුම්රිය ද ධාවනය අවලංගු කිරීමට පියවර ගත් බව දුම්රිය දෙපාර්තමේන්තුව සඳහන් කරන්නේ.

මහනුවර සහ බදුල්ල අතර දුම්රිය ධාවනය සාමාන්‍ය පරිදි සිදු කෙරෙන බවයි වැඩිදුරටත් සඳහන්.

