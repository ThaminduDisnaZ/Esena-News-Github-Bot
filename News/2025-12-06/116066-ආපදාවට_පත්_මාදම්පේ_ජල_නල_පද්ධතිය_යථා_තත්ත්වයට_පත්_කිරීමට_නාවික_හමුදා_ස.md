---
title: "ආපදාවට පත් මාදම්පේ ජල නල පද්ධතිය යථා තත්ත්වයට පත් කිරීමට නාවික හමුදා සහාය"
date: 2025-12-06 10:30:00
---

# ආපදාවට පත් මාදම්පේ ජල නල පද්ධතිය යථා තත්ත්වයට පත් කිරීමට නාවික හමුදා සහාය

![Thumbnail](https://helakuru.sgp1.cdn.digitaloceanspaces.com/esana/images/lib/navy-madampe.jpg)

ජල ගැලීමෙන් හානියට පත් මාදම්පේ, නෙලුම්පොකුන ජල පවිත්‍රාගාරයේ සිට ජලය බෙදාහරිනු ලබන ජල නල පද්ධතිය පිළිසකර කර නැවත යථා තත්ත්වයට පත් කිරීම නාවික හමුදා දායකත්වයෙන් සිදු කර තිබෙනවා.

අයහපත් කාලගුණික තත්ත්වය හමුවේ ආපදාවට පත් පොදු ස්ථාන යථා තත්ත්වයට පත්කිරීම වෙනුවෙන්, දිවයිනම ආවරණය වන පරිදි නාවික හමුදාව විසින් ක්‍රියාවට නංවා ඇති විශේෂ වැඩ පිළිවෙල යටතේ මෙය ක්‍රියාත්මක වූ බවයි සඳහන් වන්නේ.

ඒ අනුව, හානියට පත් මාදම්පේ, නෙලුම්පොකුන ජල පවිත්‍රාගාරයේ සිට වලහපිටිය ප්‍රදේශයේ පවුල් 2000 කට පමණ ජලය බෙදා හැරෙන ජල නල පද්ධතිය පිළිසකර කර අලුත්වැඩියා කිරීම සඳහා නාවික හමුදාවේ සහාය ලබාදී තිබෙනවා.

මේ සඳහා නාවික හමුදා සහාය ලබාදෙන ලෙස‍ට ජාතික ජල සම්පාදන මණ්ඩලයේ පුත්තලම කාර්යාලය වෙතින් ඉල්ලීමක් සිදුකර ඇති බවයි වැඩිදුරටත් සඳහන් වන්නේ.

