---
title: "දහම් පාසල් 6 - 10 ශ්‍රේණි විභාගය කල් දැමීමට පියවර"
date: 2025-12-03 17:35:00
---

# දහම් පාසල් 6 - 10 ශ්‍රේණි විභාගය කල් දැමීමට පියවර

![Thumbnail](https://helakuru.sgp1.cdn.digitaloceanspaces.com/esana/images/lib/dahampasal-archived.jpg)

බෞද්ධ කටයුතු පිළිබඳ දෙපාර්තමේන්තුව මඟින් වාර්ෂිකව පවත්වනු ලබන දහම් පාසල් 6 - 10 ශ්‍රේණි විභාගය දින නියමයක් නොමැතිව කල් දැමීමට පියවර ගෙන තිබෙනවා.

ඒ අනුව, අයහපත් කාලගුණික තත්ත්වය හේතුවෙන් මෙලෙස කල් දැමීමට සිදුව ඇත බවයි නිවේදනයක් නිකුත් කරමින් බෞද්ධ කටයුතු පිළිබඳ දෙපාර්තමේන්තුව සඳහන් කරන්නේ.

දිවයිනේ ප්‍රාදේශීය ශාසනාරක්ෂක මණ්ඩල 329 ක ලේඛකාධිකාරී ස්වාමින් වහන්සේලාගේ මූලිකත්වයෙන්, විභාග මධ්‍යස්ථාන 3,389 කදී, දහම් පාසල් දරු දැරියන් 690,563 ක් වෙනුවෙන් මෙම 6 -10 ශ්‍රේණි විභාගය පැවැත්වීමට කටයුතු යොදා තිබුණූ බවයි වැඩිදුරටත් සඳහන් වෙන්නේ.

විභාගය පවත්වන දිනය පසුව දැනුම්දීමට නියමිතයි.

