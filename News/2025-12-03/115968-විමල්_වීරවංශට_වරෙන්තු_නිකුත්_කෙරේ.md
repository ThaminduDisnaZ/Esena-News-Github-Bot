---
title: "විමල් වීරවංශට වරෙන්තු නිකුත් කෙරේ"
date: 2025-12-03 11:12:54
---

# විමල් වීරවංශට වරෙන්තු නිකුත් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/wimal-archived.jpg)

හිටපු පාර්ලිමේන්තු මන්ත්‍රී විමල් වීරවංශට කොටුව මහේස්ත්‍රාත් අධිකරණය විසින් වරෙන්තු නිකුත් කර තිබෙනවා.

ඒ අනුව, ඔහුට එරෙහි නඩුවක් අද (03) කැඳවූ අවස්ථාවේ දී ඔහු අධිකරණයේ පෙනී නොසිටීම හේතුවෙන් මෙම වරෙන්තුව නිකුත් කර ඇති බවයි සඳහන් වෙන්නේ.

ජනාධිපති ලේකම් කාර්යාලයෙන් ජාතික නිදහස් පෙරමුණට ලබා දුන් රජයේ වාහන 40 ක් අවභාවිතා කරමින්, රජයට රුපියල් මිලියන 09 ක පාඩුවක් සිදු කළ බව කියන සිද්ධියකට අදාළව ඔහුට එරෙහිව මෙම නඩුව කැඳවා තිබුණා.

