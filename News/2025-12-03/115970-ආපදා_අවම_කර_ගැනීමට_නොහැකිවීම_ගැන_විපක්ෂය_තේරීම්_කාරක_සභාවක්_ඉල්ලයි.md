---
title: "ආපදා අවම කර ගැනීමට නොහැකිවීම ගැන විපක්ෂය තේරීම් කාරක සභාවක් ඉල්ලයි"
date: 2025-12-03 11:40:00
---

# ආපදා අවම කර ගැනීමට නොහැකිවීම ගැන විපක්ෂය තේරීම් කාරක සභාවක් ඉල්ලයි

![Thumbnail](https://helakuru.sgp1.cdn.digitaloceanspaces.com/esana/images/lib/mujiber-rahuman-parliment-yu.jpg)

හදිසි ආපදා තත්ත්වයෙන් රටට සිදුවූ අති විශාල හානිය අවම කර ගැනීමට නොහැකි වූයේ ඇයි ද යන්න සොයා බැලීමට පාර්ලිමේන්තු තේරීම් කාරක සභාවක් කඩිනමින් පත් කරන ලෙස සමගි ජන බලවේගයේ පාර්ලිමේන්තු මන්ත්‍රී මුජිබර් රහුමාන් ඉල්ලා සිටිනවා.

ඒ අනුව, හදිසි ආපදාව පිළිබඳව කල් ඇතුව දැනුම් දී තිබියදීත්, එය අවම කර ගැනීම සඳහා නිසි වැඩපිළිවෙළක් ක්‍රියාත්මක නොකළේ කවුරුන්ද යන්න සොයා බැලීමට පාර්ලිමේන්තුවට වගකීමක් තිබෙන බවයි අද දින විවාදයට සහභාගී වෙමින් මන්ත්‍රීවරයා සඳහන් කර සිටියේ.

