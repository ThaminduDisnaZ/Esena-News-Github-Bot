---
title: "විශ්ව විද්‍යාල සිසුන්ට අමතර මහපොළ වාරිකයක් ලබාදීමට පියවර"
date: 2025-12-03 17:50:00
---

# විශ්ව විද්‍යාල සිසුන්ට අමතර මහපොළ වාරිකයක් ලබාදීමට පියවර

![Thumbnail](https://helakuru.sgp1.cdn.digitaloceanspaces.com/esana/images/lib/univercity-archived.jpg)

විශ්ව විද්‍යාල සිසුන් සඳහා අමතර මහපොළ වාරිකයක් ගෙවීමට විශ්ව විද්‍යාල ප්‍රතිපාදන කොමිෂන් සභාව තීරණය කර තිබෙනවා.

ඒ අනුව, මුළු දිවයිනටම බලපෑ අයහපත් කාලගුණ තත්ත්වය හේතුවෙන් විවිධ දුෂ්කරතාවන්ට මුහුණ දී ඇති විශ්ව විද්‍යාල සිසුන්ගේ අධ්‍යයන කටයුතු අපහසුවෙන් තොරව නැවත ආරම්භ කිරීම අරමුණු කරගෙන මෙම පියවර ගෙන ඇති බවයි සඳහන් වන්නේ.

මීට පෙර පසුගිය 28 වැනිදා ගෙවීමට කටයුතු කළ මහපොළ වාරිකයට අමතරව, අලුතෙන් ගෙවීමට තීරණය කළ මහපොළ වාරිකය එළැඹෙන 05 වැනිදා ගෙවීමට විශ්ව විද්‍යාල ප්‍රතිපාදන කොමිෂන් සභාව විසින් කටයුතු කර ඇති බවයි අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍යාංශය වැඩිදුරටත් සඳහන් කරන්නේ.

 

![Image](https://helakuru.sgp1.cdn.digitaloceanspaces.com/esana/images/69302287ba3cepdf_page_0.jpeg)

