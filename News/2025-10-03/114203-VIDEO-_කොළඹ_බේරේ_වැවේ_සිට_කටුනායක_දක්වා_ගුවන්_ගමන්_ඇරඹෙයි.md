---
title: "VIDEO: කොළඹ බේරේ වැවේ සිට කටුනායක දක්වා ගුවන් ගමන් ඇරඹෙයි"
date: 2025-10-03 12:30:00
---

# VIDEO: කොළඹ බේරේ වැවේ සිට කටුනායක දක්වා ගුවන් ගමන් ඇරඹෙයි

![Thumbnail](https://helakuru.sgp1.cdn.digitaloceanspaces.com/esana/images/lib/bere-cinammon.jpg)

බේරේ වැව ජලතර ගුවන් තොටුපලක් (water Aerodrome) ලෙස භාවිත කරමින්, කටුනායක සහ කොළඹ අතර නැවත අභ්‍යන්තර ගුවන් ගමන් ආරම්භ කිරීමේ අවස්ථාව අද (03) දින ප්‍රවාහන, මහාමාර්ග, වරාය සහ සිවිල් ගුවන් සේවා ‍අමාත්‍ය බිමල් රත්නායකගේ ප්‍රධානත්වයෙන් පැවැත්වුණා.

සංචාරක කර්මාන්තය දියුණු කිරීමේ සැලසුම අනුව, දේශීය ගුවන් ගමන් ප්‍රවර්ධනය කිරීමේ වැඩසටහනේ තවත් එක් පියවරක් ලෙස, මේ ආකාරයෙන් කොළඹ - කටුනායක ගුවන් ගමන් ආරම්භ කර ඇති බවයි ප්‍රවාහන අමාත්‍යංශය සඳහන් කළේ.

වර්තමානය වන විට ශ්‍රී ලංකාව තුළ ජලතර ගුවන් ගමන් ක්‍රියාත්මක කරනු ලබන ‘සිනමන් එයාර්’ ගුවන් සමාගම මෙම කොළඹ - කටුනායක ගුවන් ගමන් ක්‍රියාත්මක කරන බවයි වැඩිදුරටත් සඳහන් වෙන්නේ.

අදාළ වීඩියෝව පහතින් නරඹන්න.

 

[Watch Video](https://youtube.com/embed/pVt0tGq3BhI)

තවත් වීඩියෝ පුවත් නැරඹීමට එසැණ Youtube නාලිකාව Subscribe කර පිවිසෙන්න.

