---
title: "සමලිංගික සංචාරකයින් ප්‍රවර්ධනය කිරීමේ ප්‍රතිපත්තියක රජය නැහැ - විජිත හේරත්"
date: 2025-10-03 12:40:00
---

# සමලිංගික සංචාරකයින් ප්‍රවර්ධනය කිරීමේ ප්‍රතිපත්තියක රජය නැහැ - විජිත හේරත්

![Thumbnail](https://helakuru.sgp1.cdn.digitaloceanspaces.com/esana/images/lib/vijitha-herath-ty.jpg)

සමලිංගික සංචාරකයින් කැඳවීම ප්‍රවර්ධනය කිරීම රජයේ ප්‍රතිපත්තිය නොවන බව විදේශ කටයුතු, විදේශ රැකියා සහ සංචාරක අමාත්‍ය විජිත හේරත් පවසනවා.

ජාත්‍යන්තර සංචාරක දිනයට සමගාමීව, ඊයේ කොළඹ පැවති ජාත්‍යන්තර සංචාරක නායකත්ව සමුළුව අමතමින් අමාත්‍යවරයා මේ බව සඳහන් කළා.

රජයට අවශ්‍ය වන්නේ රටේ සංස්කෘතිය සභ්‍යත්වය ආරක්ෂා කර ගනිමින් සංචාරක කර්මාන්තය සංවර්ධනය කිරීම බවත්, රටේ සංස්කෘතියට හානිදායක කිසිවක් සිදු කිරීමට අවශ්‍යතාවක් නොමැති බවයි අමාත්‍යවරයා ප්‍රකාශ කළේ.

රජය කිසිදු අවස්ථාවක සමලිංගික සංචාරකයින් ප්‍රවර්ධනය කිරීමේ ප්‍රතිපත්තියක නොමැති බවද විදේශ රැකියා සහ සංචාරක අමාත්‍ය විජිත හේරත් වැඩිදුරටත් සඳහන් කර සිටියා.

