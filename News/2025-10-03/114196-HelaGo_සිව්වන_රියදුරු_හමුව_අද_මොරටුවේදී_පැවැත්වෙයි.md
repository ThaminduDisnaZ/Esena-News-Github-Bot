---
title: "HelaGo සිව්වන රියදුරු හමුව අද මොරටුවේදී පැවැත්වෙයි"
date: 2025-10-03 10:19:07
---

# HelaGo සිව්වන රියදුරු හමුව අද මොරටුවේදී පැවැත්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/HelaGo-News-Thumb.jpg)

ශ්‍රී ලංකාවේ විශාලතම ඩිජිටල් වේදිකාව වන හෙළකුරු විසින් හඳුන්වාදීමට නියමිත, HelaGo ඇප් ටැක්සි සේවාවේ සිව්වන රියදුරු හමුව අද (03) මොරටුවේදී පැවැත්වෙනවා.

ඒ අනුව, අද උදෑසන 10.00 සිට පස්වරු 4.00 දක්වා මොරටුව ද සොයිසා ක්‍රීඩාංගන පරිශ්‍රයේදී මෙම HelaGo රියදුරු හමුව පැවැත්වීමට නියමිතයි.

HelaGo ඇප් ටැක්සි සේවාවට අලුතෙන් ලියාපදිංචි වීමට අවශ්‍ය රියදුරන් හට තම රියදුරු බලපත්‍රය, වාහන රක්ෂණ සහතිකය සහ ආදායම් බලපත්‍රය රැගෙන ඒමෙන් මෙහිදී ලියාපදිංචි වීමට හැකියාව පවතිනවා.

එසේම, ලියාපදිංචි වීමේදී යම් ගැටලුවක් මතුව ඇත්නම්, HelaGo නියෝජිතයන් හමුවී එය විසඳාගැනීමට ද හැකියාව පවතිනවා.

මීට අමතරව HelaGo ඇප් ටැක්සි සේවාව සම්බන්ධයෙන් නිවැරදිව දැනුවත් කිරීම සඳහා වූ වැඩසටහනක් සඳහා එක්වීමට ද රියදුරන්ට අවස්ථාව ලබාදී තිබෙනවා.

HelaGo නව මගී ප්‍රවාහන සේවය ඔක්තෝබර් මාසයේ අග සිට ආරම්භ කිරීමට නියමිතයි.

