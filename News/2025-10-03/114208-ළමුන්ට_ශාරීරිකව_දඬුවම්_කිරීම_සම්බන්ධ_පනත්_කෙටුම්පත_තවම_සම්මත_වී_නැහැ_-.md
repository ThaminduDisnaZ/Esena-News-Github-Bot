---
title: "ළමුන්ට ශාරීරිකව දඬුවම් කිරීම සම්බන්ධ පනත් කෙටුම්පත තවම සම්මත වී නැහැ - අධිකරණ ඇමති"
date: 2025-10-03 15:00:00
---

# ළමුන්ට ශාරීරිකව දඬුවම් කිරීම සම්බන්ධ පනත් කෙටුම්පත තවම සම්මත වී නැහැ - අධිකරණ ඇමති

![Thumbnail](https://helakuru.sgp1.cdn.digitaloceanspaces.com/esana/images/lib/harshana-nanayakkara.jpg)

ළමුන්ට ශාරීරිකව දඬුවම් කිරීම සම්බන්ධව (19 වන අධිකාරය වූ) දණ්ඩ නීති සංග්‍රහය සංශෝධන කිරීමට අදාළ පනත් කෙටුම්පත සඳහා දෙවන වර කියවීමේ විවාදය පාර්ලිමේන්තුවේ පැවැත්වුවා මිස, එය පාර්ලිමේන්තුව මඟින් නීතියක් ලෙස සම්මත කර නොමැති බව අධිකරණ අමාත්‍ය නීතිඥ හර්ෂණ නානායක්කාර පවසනවා.

ඉහත සඳහන් කළ දණ්ඩ නීති සංග්‍රහය සං‍ශෝධන පනත් කෙටුම්පත දෙවන වර කියවීමේ විවාදය පසුගිය සැප්තැම්බර් 24 වැනිදා පැවැත්වූ බවත්, එය විවාදයක් පමණක් බවත්, එහිදී නීතියක් ලෙස සම්මත කර ගැනීමකින් තොරව කල් තැබූ බවයි අධිකරණ අමාත්‍යවරයා සඳහන් කරන්නේ.

එම සංශෝධනය බලාත්මක වීමට නම්, ඊට සමානව අපරාධ නඩු විධිවිධාන සංග්‍රහයේ ද සංශෝධනයක් සිදුවිය යුතු බවයි අධිකරණ අමාත්‍ය නීතිඥ හර්ෂණ නානායක්කාර වැඩිදුරටත් සඳහන් කර ඇත්තේ‍.

මේ සම්බන්ධයෙන් නිකුත් කළ නිවේදනය පහතින්. 

 

![Image](https://helakuru.sgp1.cdn.digitaloceanspaces.com/esana/images/68df8aeea47b9pdf_page_0.jpeg)

