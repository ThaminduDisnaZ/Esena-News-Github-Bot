---
title: "යට ගියපු වසීම් තාජුඩීන් ආයේ අල්ලගෙන, හරි විහිළුවක් - රෝහණ බණ්ඩාර"
date: 2025-10-03 18:20:00
---

# යට ගියපු වසීම් තාජුඩීන් ආයේ අල්ලගෙන, හරි විහිළුවක් - රෝහණ බණ්ඩාර

![Thumbnail](https://helakuru.sgp1.cdn.digitaloceanspaces.com/esana/images/lib/rohana-bandara.jpg)

වසර ගණනාවක් යට ගිය වසීම් තාජුඩීන්ගේ මාතෘකාව යළි ඉදිරියට රැගෙන ඇති බවත්, එය විහිළුවක් බවත් සමගි ජන බලවේගයේ පාර්ලිමේන්තු මන්ත්‍රී රෝහණ බණ්ඩාර පවසනවා.

වසීම් තාජුඩීන් සම්බන්ධයෙන් තොරතුරු රැසක් අනාවරණය වී ඇති බවත්, විනාඩි 10 කට පෙර රිය පදවාගෙන ගොස්, CCTV කැමරා පසුකර යමින්, විනාඩි 10 ක් තුළ සැලැස්මක් සකස් කර, වාහනය හප්පා, ගිනිබත් කර ඝාතනය කළ හැකි කණ්ඩායමක් සිටියදී, LTTE සංවිධානය සමඟ අවුරුදු 30 ක් යන තෙක් යුද්ධ කිරීමට සිදුවීම සම්බන්ධයෙන් ගැටලුවක් මතුවන බවයි මාධ්‍ය වෙත අදහස් දක්වමින් ඔහු ප්‍රකාශ කළේ.

අලුතෙන් සාක්ෂි නිර්මාණය කර මවා පෙන්වමින්, බොරු චෝදනා ඉදිරිපත් කරමින් ආණ්ඩුව ගත් උත්සාහය 'ගඟට ඉනි කැපුවා' හා සමාන සිදුවීමක් සිදුව ඇති බවද පාර්ලිමේන්තු මන්ත්‍රී රෝහණ බණ්ඩාර වැඩිදුරටත් සඳහන් කර සිටියා.

