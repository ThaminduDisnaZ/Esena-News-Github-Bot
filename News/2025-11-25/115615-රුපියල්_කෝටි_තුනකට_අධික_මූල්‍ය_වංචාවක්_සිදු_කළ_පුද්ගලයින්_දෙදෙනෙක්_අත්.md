---
title: "රුපියල් කෝටි තුනකට අධික මූල්‍ය වංචාවක් සිදු කළ පුද්ගලයින් දෙදෙනෙක් අත්අඩංගුවට"
date: 2025-11-25 10:30:00
---

# රුපියල් කෝටි තුනකට අධික මූල්‍ය වංචාවක් සිදු කළ පුද්ගලයින් දෙදෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

රුපියල් කෝටි තුනකට අධික මුදල් වංචා කිරීමකට සම්බන්ධ සැකකරුවන් දෙදෙනෙකු මූල්‍ය අපරාධ විමර්ශන කොට්ඨාසයට ලැබුණු පැමිණිල්ලක් මත අත්අඩංගුවට ගෙන තිබෙනවා.

මෙම සැකකරුවන් පුද්ගලික ආයතනයකට වයි-ෆයි (WI-FI) ඇන්ටනා ලබාදෙන බවට පවසා, පොරොන්දු වූ පරිදි භාණ්ඩ ලබා නොදී, රුපියල් 36,989,684 ක මුදලක් මෙලෙස වංචා කර ඇති බවයි පොලීසිය සඳහන් කළේ.

ඊයේ (24) මෙම සැකකරුවන් මූල්‍ය අපරාධ විමර්ශන කොට්ඨාසයට කැඳවා ප්‍රකාශ ලබා ගැනීමෙන් පසුව අත්අඩංගුවට ගෙන ඇති අතර, අත්අඩංගුවට ගත් සැකකරුවන් අවුරුදු 34 හා 37 වයස්වල පසුවන, මට්ටක්කුලිය හා වත්තල ප්‍රදේශවල පදිංචිකරුවන් බවයි සඳහන් වෙන්නේ.

ඊයේ (24) ඔවුන් නුගේගොඩ මහේස්ත්‍රාත් අධිකරණයට ඉදිරිපත් කිරීමෙන් පසුව, දෙසැම්බර් 05 වැනිදා දක්වා රක්ෂිත බන්ධනාගාරගත කර ඇති බවයි වැඩිදුරටත් සඳහන් වෙන්නේ.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/69252c38a6bccpdf_page_0.jpeg)

පාර්ලිමේන්තු සජීවී විකාශය ‘එසැණ’ Youtube නාලිකාව හරහා මෙතැනින් නරඹන්න.

