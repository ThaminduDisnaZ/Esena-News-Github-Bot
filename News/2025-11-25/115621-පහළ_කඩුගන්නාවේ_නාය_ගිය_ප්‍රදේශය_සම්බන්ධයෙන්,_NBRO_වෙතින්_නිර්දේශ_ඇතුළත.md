---
title: "පහළ කඩුගන්නාවේ නාය ගිය ප්‍රදේශය සම්බන්ධයෙන්, NBRO වෙතින් නිර්දේශ ඇතුළත් වාර්තාවක් නිකුත් කරයි"
date: 2025-11-25 11:50:00
---

# පහළ කඩුගන්නාවේ නාය ගිය ප්‍රදේශය සම්බන්ධයෙන්, NBRO වෙතින් නිර්දේශ ඇතුළත් වාර්තාවක් නිකුත් කරයි

![Thumbnail](https://helakuru.sgp1.cdn.digitaloceanspaces.com/esana/images/lib/pahala-kadugannawa-lk.jpg)

පහළ කඩුගන්නාව ආශ්‍රිතව සිදුවූ ගල් පෙරළීමේ ආපදා තත්ත්වය පරීක්ෂා කර, ඒ ස්ථානයට ගත යුතු කඩිනම් පියවර සහ විසඳුම් පිළිබඳ නිර්දේශ ඇතුළත් වාර්තාවක් ජාතික ගොඩනැඟිලි පර්යේෂණ සංවිධානය විසින් කෑගල්ල දිසාපතිවරයාට, මාවනැල්ල ප්‍රාදේශීය ලේකම්වරයා වෙත සහ මාර්ග සංවර්ධන අධිකාරිය වෙත ලබාදී තිබෙනවා.

ඒ අනුව, එම වාර්තාවේ ඇතුළත් නිර්දේශ ක්‍රියාත්මක කිරීමෙන් අනතුරුව මාර්ගය විවෘත කිරීමේ හැකියාවක් පවතින බවයි එම සංවිධානයේ ජ්‍යෙෂ්ඨ භූ විද්‍යාඥ ලක්සිරි ඉන්ද්‍රතිලක සඳහන් කළේ.

මෙම ප්‍රදේශය, භෞතික මැනුම් කටයුතු සිදු කිරීමට අපහසු ස්ථානයක් බවත්, මේ හේතුවෙන් ලයිඩාර් (lidar) තාක්ෂණය සහ ඩ්‍රෝන තාක්ෂණය භාවිත කරමින් එම ප්‍රදේශයේ මැනුම් කටයුතු සිදු කළ බවත්, එම ස්ථානය දීර්ඝ කාලීනව ස්ථාවර කිරීම සඳහා වූ සැලසුම් සකස් කිරීමටද පියවර ආරම්භ කර ඇති බවයි ඔහු වැඩිදුරටත් ප්‍රකාශ කර සිටියේ.

පාර්ලිමේන්තු සජීවී විකාශය ‘එසැණ’ YouTube නාලිකාව හරහා මෙතැනින් නරඹන්න.

