---
title: "පොලිස් වාර්තාවට සිවිල් කමිටු සභාපති සහතිකය අවශ්‍ය බවට විපක්ෂ නායක පාර්ලිමේන්තුවේදී සාක්ෂි ඉදිරිපත් කරයි"
date: 2025-11-25 12:30:00
---

# පොලිස් වාර්තාවට සිවිල් කමිටු සභාපති සහතිකය අවශ්‍ය බවට විපක්ෂ නායක පාර්ලිමේන්තුවේදී සාක්ෂි ඉදිරිපත් කරයි

![Thumbnail](https://helakuru.sgp1.cdn.digitaloceanspaces.com/esana/images/lib/matara-police.jpg)

පොලිස් වාර්තාවක් ලබා ගැනීමේදී සිවිල් ආරක්ෂක කමිටු සභාපතිවරයාගේ සහතිකය අවශ්‍ය බවට වන කරුණ තමා බොරුවක් නොව සත්‍යයක් ලෙස සාක්ෂි සහිතව පෙන්වා දෙන බව විපක්ෂ නායක සජිත් ප්‍රේමදාස අද (25) පාර්ලිමේන්තුවේදී ප්‍රකාශ කළා.

ඒ අනුව, තමන්ගේ වරප්‍රසාද කඩ වූ බව සඳහන් කරමින් විපක්ෂ නායකවරයා සිදු කළ ප්‍රකාශයත් සමඟ අද (25) පාර්ලිමේන්තුවේදී උණුසුම් තත්ත්වයක් හට ගෙන තිබුණා.

පොලිස් සහතිකයක් ලබා ගැනීමේදී මහජන ආරක්ෂක කමිටු හෝ සිවිල් ආරක්ෂක කමිටුවේ අනිවාර්යය නිර්දේශය ලබා දිය යුතුය යන්න සත්‍යයක් බවත්, මාතර පොලිසියේ දැන්වීම් පුවරුවේ පවා පොලිස් වාර්තාවක් ලබා ගැනීමට අවශ්‍ය ලියකියවිලි අතර සිවිල් ආරක්ෂක කමිටුවේ ලිපිය සඳහන්ව තිබුණු බවත්, අද දිනයේ එම කොටස පමණක් වසා දැමීමට ඔවුන් පියවර ගෙන ඇති බවයි විපක්ෂ නායකවරයා වැඩිදුරටත් ප්‍රකාශ කර සිටියේ.

