---
title: "T20 Tri-Series - SL vs ZIM: ශ්‍රී ලංකාවට කඩුලු 9 ක ජයක්"
date: 2025-11-25 21:54:41
---

# T20 Tri-Series - SL vs ZIM: ශ්‍රී ලංකාවට කඩුලු 9 ක ජයක්

![Thumbnail](https://helakuru.sgp1.cdn.digitaloceanspaces.com/esana/images/lib/pathum-zim.jpg)

පාකිස්ථානය, ශ්‍රී ලංකාව හා සිම්බාබ්වේ කණ්ඩායම් අතර පැවැත්වෙන තුන්කොන් විස්සයි විස්ස තරගාවලියේ 5 වන තරගයෙන් කඩුලු 9 ක විශිෂ්ට ජයක් වාර්තා කිරීමට ශ්‍රී ලංකා කණ්ඩායම සමත් වුණා.

ඒ අනුව තරගාවලියේ 5 වන තරගය ශ්‍රී ලංකා කණ්ඩායම අතර සිම්බාබ්වේ කණ්ඩායම අතර පැවති අතර එහිදී කාසි‍යේ වාසිය දිනාගත් සිම්බාබ්වේ කණ්ඩායම පළමුවෙන් පන්දුවට පහරදීමට තීරණය කළ අතර ඔවුන් සිය පන්දුවාර 20 තුළ කඩුලු 5 ක් දැවී ලකුණු 146 ක් රැස් කළා.

පන්දුවට පහරදීමේදී සිම්බාබ්වේ කණ්ඩායම වෙනුවෙන් නායක Sikandar Raza සහ Ryan Burl ලකුණු 37 බැඟින් ලබාගත් අතර පන්දු යැවීමේදී මහීෂ් තීක්ෂණ හා වනිඳු හසරංග කඩුලු 2 බැඟින් බිඳ හෙළීමට සමත් වුණා.

තරගයේ පිළිතුරු ඉනිම ක්‍රීඩා කළ ශ්‍රී ලංකා කණ්ඩායම පන්දුවාර 16 යි පන්දු 2 ක් අවසානයේ එක් කඩුල්ලක් දැවී සිටියදී සිය ජයග්‍රාහී ඉලක්කය පසුකර යමින් කඩුලු 9 ක ජයක් වාර්තා කිරීමට සමත් වුණා.

ශ්‍රී ලංකා කණ්ඩායම වෙනුවෙන් නොදැවී පන්දුවට පහරදුන් පැතුම් නිස්සංක ලකුණු 98 ක් හා කුසල් මෙන්ඩිස් ලකුණු 25 ක් ලබාගත්තා.

