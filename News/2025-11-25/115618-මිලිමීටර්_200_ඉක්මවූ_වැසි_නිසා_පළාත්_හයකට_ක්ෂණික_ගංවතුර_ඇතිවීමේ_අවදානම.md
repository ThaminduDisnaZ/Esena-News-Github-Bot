---
title: "මිලිමීටර් 200 ඉක්මවූ වැසි නිසා පළාත් හයකට ක්ෂණික ගංවතුර ඇතිවීමේ අවදානමක් ගැන අනතුරු ඇඟවීමක්"
date: 2025-11-25 11:10:00
---

# මිලිමීටර් 200 ඉක්මවූ වැසි නිසා පළාත් හයකට ක්ෂණික ගංවතුර ඇතිවීමේ අවදානමක් ගැන අනතුරු ඇඟවීමක්

![Thumbnail](https://helakuru.sgp1.cdn.digitaloceanspaces.com/esana/images/lib/extreme-weather-new.jpg)

දකුණු අන්දමන් මුහුදු ප්‍රදේශය ආසන්නව වර්ධනය වෙමින් පවතින අඩු පීඩන කලාපය හේතුවෙන්, දිවයිනේ පළාත් 06 කට මි.මී. 200 ට වැඩි වර්ෂාපතනයක් ඇති විය හැකි බව වාරිමාර්ග දෙපාර්තමේන්තුව පවසනවා.

ඒ අනුව, උතුරු, උතුරු-මැද, නැගෙනහිර, දකුණ, ඌව සහ බස්නාහිර යන පළාත්වල මෙම තත්ත්වය බලපාන බවයි එම දෙපාර්තමේන්තුව සඳහන් කරන්නේ.

මේ වන විටත් ප්‍රධාන ගංගාවල ජල මට්ටම් ඉතාමත් ඉහළ මට්ටමක පවතින බැවින්, හදිසි වර්ෂාවකදී ක්ෂණික ගංවතුර තත්ත්වයක් ඇතිවීමේ අවදානමක් ඇති බවත්, ගංගා ආශ්‍රිත පහත් නිම්නයන් හි පදිංචි ජනතාව හා එම ප්‍රදේශ ඔස්සේ ගමන් කරන ජනතාව මේ සම්බන්ධයෙන් දැඩි අවධානයෙන් පසුවන ලෙසයි වැඩිදුරටත් අනතුරු අඟවා තිබෙන්නේ.

පාර්ලිමේන්තු සජීවී විකාශය ‘එසැණ’ YouTube නාලිකාව හරහා මෙතැනින් නරඹන්න.

