---
title: "2025 මුල් මාස 10 තුළ මෙරට අපනයන ආදායම ඩොලර් බිලියන 14.4 ඉක්මවයි"
date: 2025-11-25 17:10:00
---

# 2025 මුල් මාස 10 තුළ මෙරට අපනයන ආදායම ඩොලර් බිලියන 14.4 ඉක්මවයි

![Thumbnail](https://helakuru.sgp1.cdn.digitaloceanspaces.com/esana/images/lib/export[1].jpg)

2025 මුල් මාස 10 තුළ ශ්‍රී ලංකාවේ අපනයන ආදායම අමෙරිකානු ඩොලර් බිලියන 14.4 ඉක්මවා ඇති බව අපනයන සංවර්ධන මණ්ඩලය පවසනවා.

2025 ජනවාරි සිට ඔක්තෝබර් දක්වා කාලය තුළ ශ්‍රී ලංකාවේ අපනයනය 6.0% ක සැලකිය යුතු වර්ධනයක් සහ ස්ථාවර ප්‍රගතියක් පෙන්නුම් කරන බවයි මාධ්‍ය වෙත අදහස් දක්වමින් අපනයන සංවර්ධන මණ්ඩලයේ (EDB) සභාපති සහ ප්‍රධාන විධායක නිලධාරී මංගල විජේසිංහ සඳහන් කළේ.

මැණික් හා ස්වර්ණාභරණ සහ ඛනිජ තෙල් නිෂ්පාදන සඳහා ඇස්තමේන්තුගත සංඛ්‍යාලේඛන සමඟ මුළු අපනයන ආදායම අමෙරිකානු ඩොලර් මිලියන 14,433.82 ක් ලෙස සටහන් වී තිබෙනවා.

මෙම ප්‍රවණතාව, ශ්‍රී ලංකාවේ දැනුම පදනම් කරගත් ආර්ථිකය වර්ධනය වීමේ වැදගත්කම සහ එය ජාතික අපනයන ආදායම සඳහා ඉවහල් වන ආකාරය පෙන්නුම් කරන බවයි ඔහු වැඩිදුරටත් ප්‍රකාශ කළේ.

