---
title: "අල්ලස් ලබාගත් උඩුගම මහේස්ත්‍රාත් අධිකරණයේ සේවකයෙක් අත්අඩංගුවට"
date: 2025-11-25 14:20:00
---

# අල්ලස් ලබාගත් උඩුගම මහේස්ත්‍රාත් අධිකරණයේ සේවකයෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2-archived.jpg)

ගාල්ල, උඩුගම මහේස්ත්‍රාත් අධිකරණයේ සිතාසි හා ඇස්තමේන්තු ක්‍රියාකරුවෙකු අල්ලස් කොමිසම විසින් අත්අඩංගුවට ගෙන තිබෙනවා.

අදාළ සැකකරු ගාල්ල මහාධිකරණයේ රාජකාරි කරමින්, ගාල්ල අතිරේක මහේස්ත්‍රාත් අධිකරණයේ විභාග වන නඩුවකට අදාළ පාර්ශ්වකාරියකට අදාළ සිතාසියක් නීත්‍යානුකූල නොවන ලෙස භාර දෙමින්, එම සිතාසියේ සඳහන් නඩු දිනය කල් දමා දෙන බවට පොරොන්දු වී ඇති බවයි සඳහන් වෙන්නේ.

අදාළ කාර්යය සඳහා සැකකරු විසින් එම කාන්තාවගෙන් රුපියල් 3,500 ක අල්ලසක් ඉල්ලා ඇති අතර, එම අල්ලස් මුදල් ලබා ගැනීමේදී මෙලෙස අත්අඩංගුවට ගෙන ඇති බව සඳහන්.

සැකකරු අධිකරණයට ඉදිරිපත් කිරීමෙන් අනතුරුව, එළැඹෙන 28 වන දින දක්වා රක්ෂිත බන්ධනාගාරගත කිරීමට පියවර ගෙන ඇති බවයි වැඩිදුරටත් සඳහන් වන්නේ.

පාර්ලිමේන්තු සජීවී විකාශය ‘එසැණ’ YouTube නාලිකාව හරහා මෙතැනින් නරඹන්න.

