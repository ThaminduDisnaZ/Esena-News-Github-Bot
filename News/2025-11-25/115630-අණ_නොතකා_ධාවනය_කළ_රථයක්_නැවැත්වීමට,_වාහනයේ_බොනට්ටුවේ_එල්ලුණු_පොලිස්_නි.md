---
title: "අණ නොතකා ධාවනය කළ රථයක් නැවැත්වීමට, වාහනයේ බොනට්ටුවේ එල්ලුණු පොලිස් නිලධාරියෙක් තුවාල ලබයි"
date: 2025-11-25 14:00:00
---

# අණ නොතකා ධාවනය කළ රථයක් නැවැත්වීමට, වාහනයේ බොනට්ටුවේ එල්ලුණු පොලිස් නිලධාරියෙක් තුවාල ලබයි

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

දෙල්වල පොලීසිය විසින් නිවිතිගල, උඩපෑබොටුව ප්‍රදේශයේදී නවතා තිබූ මෝටර් රථයක් පරීක්ෂා කිරීමට යාමේදී එහි සිටි පුද්ගලයා අණ නොතකා ධාවනය කිරීමට උත්සාහ කර ඇති බව පොලීසිය පවසනවා.

අදාළ රථය එලෙස අණ නොතකා ධාවනය කිරීමට උත්සාහ කිරීමත් සමඟ, පොලිස් නිලධාරියෙකු විසින් මෝටර් රථය නැවැත්වීම සඳහා එහි බොනට්ටුවේ එල්ලී උත්සාහ දරා ඇති බවයි පොලීසිය සඳහන් කළේ.

පොලිස් නිලධාරියා අදාළ රථයේ බොනට්ටුව මත සිටියදී කිලෝමීටර් එක හමාරක පමණ දුරක් ගොස් රථය සමග ගොස් ඇති අතර, ඔහු එයින් ඇද වැටී අනතුරට පත්ව තිබෙන බවද, පසුව රෝහල්ගත කර ඇති බවද සඳහන්.

මෝටර් රථය පැදවූ පුද්ගලයා මෝටර් රථය අතුරු මාර්ගයක දමා පලා ගොස් ඇති බවයි වැඩිදුරටත් සඳහන් වෙන්නේ.

පාර්ලිමේන්තු සජීවී විකාශය ‘එසැණ’ YouTube නාලිකාව හරහා මෙතැනින් නරඹන්න.

