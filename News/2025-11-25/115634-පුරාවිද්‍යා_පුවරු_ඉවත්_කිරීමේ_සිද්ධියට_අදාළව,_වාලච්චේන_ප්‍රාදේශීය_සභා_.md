---
title: "පුරාවිද්‍යා පුවරු ඉවත් කිරීමේ සිද්ධියට අදාළව, වාලච්චේන ප්‍රාදේශීය සභා සභාපති අධිකරණයට භාරවෙයි"
date: 2025-11-25 15:10:00
---

# පුරාවිද්‍යා පුවරු ඉවත් කිරීමේ සිද්ධියට අදාළව, වාලච්චේන ප්‍රාදේශීය සභා සභාපති අධිකරණයට භාරවෙයි

![Thumbnail](https://helakuru.sgp1.cdn.digitaloceanspaces.com/esana/images/lib/madakapuwa-lk.jpg)

වාලච්චේන ප්‍රාදේශීය සභාවේ සභාපතිවරයා සහ උප සභාපතිවරයා ඇතුළු පුද්ගලයන් තිදෙනෙකු අද (25) දින වාලච්චේන මහේස්ත්‍රාත් අධිකරණයට භාර වී තිබෙනවා.

මඩකලපුව, වාලච්චේන, කිරාන් පුරාවිද්‍යා කාර්යාලය මඟින් පවත්වාගෙන ගිය පුරාවිද්‍යා ස්ථානවලට ගමන් කරන දිශා පුවරු ගලවා ඉවත් කිරීමේ සිද්ධිය සම්බන්ධයෙන් ඔවුන් මෙලෙස භාර වී ඇති බවයි සඳහන් වෙන්නේ.

මෙරට පුරාවිද්‍යා ස්ථාන දැක බලා ගැනීමට පැමිණෙන සංචාරකයින්ගේ පහසුව උදෙසා එම පුරාවිද්‍යා ස්ථාන පෙන්වන දිශා පුවරු, පසුගිය 03 වැනිදා සිට මඩකලපුව දිස්ත්‍රික්කයේ සවි කිරීමට පුරාවිද්‍යා දෙපාර්තමේන්තුව කටයුතු කර තිබුණු අතර, පසුව යම් පිරිසක් විසින් ඒවා ගලවා ඉවත් කිරීමට කටයුතු කර තිබුණා.

පාර්ලිමේන්තු සජීවී විකාශය ‘එසැණ’ YouTube නාලිකාව හරහා මෙතැනින් නරඹන්න.

