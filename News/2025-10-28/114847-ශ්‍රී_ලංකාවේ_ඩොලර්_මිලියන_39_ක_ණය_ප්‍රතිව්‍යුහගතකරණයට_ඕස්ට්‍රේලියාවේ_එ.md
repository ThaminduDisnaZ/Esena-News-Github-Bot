---
title: "ශ්‍රී ලංකාවේ ඩොලර් මිලියන 39 ක ණය ප්‍රතිව්‍යුහගතකරණයට ඕස්ට්‍රේලියාවේ එකඟත්වය"
date: 2025-10-28 08:50:00
---

# ශ්‍රී ලංකාවේ ඩොලර් මිලියන 39 ක ණය ප්‍රතිව්‍යුහගතකරණයට ඕස්ට්‍රේලියාවේ එකඟත්වය

![Thumbnail](https://helakuru.sgp1.cdn.digitaloceanspaces.com/esana/images/lib/aus-sl-mn.jpg)

ශ්‍රී ලංකාව හා ඕස්ට්‍රේලියාව අතර ඇමරිකානු ඩොලර් මිලියන 39 ක ද්වි-පාර්ශ්වික ණය ප්‍රතිව්‍යුහගතකරණය සඳහා අත්සන් තබා තිබෙනවා.

මෙය, නිල ණය හිමියන්ගේ කමිටුව හරහා ඇති කරගත් අවබෝධතා ගිවිසුම් සම්පූර්ණ කිරීමෙන් අනතුරුව එළැඹෙන ගිවිසුමක් බවයි මුදල් අමාත්‍යාංශය සඳහන් කළේ.

ශ්‍රී ලංකාව වෙනුවෙන් මුදල් අමාත්‍යාංශයේ ලේකම් ආචාර්ය හර්ෂණ සූරියප්පෙරුම සහ ශ්‍රී ලංකාව සඳහා නම් කළ ඕස්ට්‍රේලියානු මහ කොමසාරිස් මැතිව් ඩක්වර්ත් මෙම ගිවිසුමට අත්සන් තබා තිබෙනවා.

මේ වන විට ද්වි-පාර්ශ්වික ණය හිමියන් වැඩි ප්‍රමාණයක් සමඟ ණය ප්‍රතිව්‍යුහගතකරණය සඳහා අවශ්‍ය එකඟතාවයන් එහි අවසන් අදියරට ළඟාවී ඇති අතර, ප්‍රංශය, ජපානය, බ්‍රිතාන්‍ය, ඉන්දියාවේ ආනයන අපනයන බැංකුව ඇතුළු තවත් පාර්ශ්ව කිහිපයක් සමඟ ගිවිසුම් අත්සන් කර අවසන් බවයි දැක්වෙන්නේ.

