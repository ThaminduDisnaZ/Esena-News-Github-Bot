---
title: "වැලිගම සභාපතිවරයා ඝාතන සිද්ධියේ වෙඩික්කරු ඇතුළු සැකකරුවන් රඳවාගෙන ප්‍රශ්න කිරීමට අවසර"
date: 2025-10-28 08:30:00
---

# වැලිගම සභාපතිවරයා ඝාතන සිද්ධියේ වෙඩික්කරු ඇතුළු සැකකරුවන් රඳවාගෙන ප්‍රශ්න කිරීමට අවසර

![Thumbnail](https://helakuru.sgp1.cdn.digitaloceanspaces.com/esana/images/lib/image-nmk.jpg)

වැලිගම ප්‍රාදේශීය සභා සභාපති ලසන්ත වික්‍රමසේකර ඝාතන සිද්ධිය සම්බන්ධයෙන් අත්අඩංගුවට ගත් වෙඩික්කරු සහ යතුරුපැදිකරු ඇතුළු සැකකරුවන් 06 දෙනා පැය 72 ක් රඳවා ගෙන ප්‍රශ්න කිරීමට අවසර ලබාදී තිබෙනවා.

මෙම ඝාතනය සම්බන්ධව කැකිරාව, මහරගම සහ ගාල්ල යන ප්‍රදේශවල දී සැකකරුවන් 06 දෙනෙක් අත්අඩංගුවට ගෙන තිබුණු අතර, අත්අඩංගුවට ගත් පිරිස අතර වෙඩික්කරුගේ බිරිය, වෙඩි තැබීම සඳහා වෙඩික්කරු සමඟ පැමිණි යතුරුපැදියේ පැදිකරු සහ ඔවුන්ට ආධාර අනුබල ලබා දුන් පුද්ගලයන් තිදෙනෙකු වන බවයි පොලිසිය ප්‍රකාශ කළේ.

වැලිගම ප්‍රාදේශීය සභාවේ සභාපති ලසන්ත වික්‍රමසේකර පසුගිය 22 වැනිදා සිය නිල කාමරය තුළදීම වෙඩි තබා ඝාතනය කර තිබුණා.

