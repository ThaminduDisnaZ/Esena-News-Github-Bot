---
title: "නව ජාතික බුද්ධි ප්‍රධානී ලෙස මේජර් ජනරාල් නලින්ද නියංගොඩ පත්කෙරේ"
date: 2025-10-28 17:45:00
---

# නව ජාතික බුද්ධි ප්‍රධානී ලෙස මේජර් ජනරාල් නලින්ද නියංගොඩ පත්කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/niyangoda.jpg)

නව ජාතික බුද්ධි ප්‍රධානී වශයෙන් පත් කරන ලද මේජර් ජනරාල් නලින්ද නියංගොඩ අද (28) ශ්‍රී ජයවර්ධනපුර කෝට්ටේ ආරක්‍ෂක අමාත්‍යාංශයේ පිහිටි සිය කාර්යාලයේදී නව ධුරයේ රාජකාරි නිල වශයෙන් ආරම්භ කර තිබෙනවා.

මේජර් ජෙනරල් නියංගොඩ ඊයේ (27) ආරක්‍ෂක ලේකම් එයාර් වයිස් මාර්ෂල් සම්පත් තුයියකොන්තා (විශ්‍රාමික) අතින් සිය පත්වීම් ලිපිය ලබාගත් බවයි ආරක්ෂක අමාත්‍යාංශය සඳහන් කළේ.

මේජර් ජනරාල් නියංගොඩ ශ්‍රී ලංකා යුද්ධ හමුදාවේ සන්නාහ සන්නද්ධ බළකායේ කීර්තිමත් නිලධාරියෙකු වශයෙන් වසර 35 කට අධික සුවිශේෂී සේවාවක් සිදු කර තිබෙනවා.

