---
title: "බලපත්‍ර නොමැතිව මැණික් ගැරූ සැකකරුවෙක් අත්අඩංගුවට"
date: 2025-10-28 12:10:00
---

# බලපත්‍ර නොමැතිව මැණික් ගැරූ සැකකරුවෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

මස්කෙළිය පොලිස් වසමේ බ්‍රවුන්ස්වික් වත්ත ප්‍රදේශයේදී බලපත්‍ර නොමැතිව මැණික් ගරමින් සිටි සැකකරුවෙක් අත්අඩංගුවට ගෙන තිබෙනවා.

මස්කෙළිය පොලිස් ස්ථානයේ නිලධාරීන්ට ලද තොරතුරක් මත සිදුකළ වැටලීමකදී ඔහු අත්අඩංගුවට ගෙන ඇති අතර, සැකකරු සතුව තිබුණු මැණික් ගැරීමට යොදාගත් උපකරණ ද පොලිස් භාරයට ගෙන තිබෙනවා.

මෙම සැකකරු වයස අවුරුදු‍ 44 ක් වන, බ්‍රවුන්ස්වික් වත්ත, මස්කෙළිය ප්‍රදේශයේ පදිංචිකරුවෙක් වන අතර, සිද්ධිය සම්බන්ධයෙන් මස්කෙළිය පොලිසිය වැඩිදුර විමර්ශන සිදු කරනවා.

