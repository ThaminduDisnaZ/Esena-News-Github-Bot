---
title: "දකුණු ආසියානු මලල ක්‍රීඩා තරගාවලියේ අනු ශූරතාවය දිනූ ශ්‍රී ලංකා කණ්ඩායම දිවයිනට පැමිණෙයි"
date: 2025-10-28 10:00:00
---

# දකුණු ආසියානු මලල ක්‍රීඩා තරගාවලියේ අනු ශූරතාවය දිනූ ශ්‍රී ලංකා කණ්ඩායම දිවයිනට පැමිණෙයි

![Thumbnail](https://helakuru.sgp1.cdn.digitaloceanspaces.com/esana/images/lib/south-jkmn.jpg)

ඉන්දියාවේ පැවති 04 වන දකුණු ආසියානු මලල ක්‍රීඩා තරගාවලියට එක්වෙමින් එහි අනුශූරතාව හිමි කරගත් ශ්‍රී ලංකා කණ්ඩායම අද (28) අලුයම දිවයිනට පැමිණ තිබෙනවා.

ශ්‍රී ලංකා කණ්ඩායම පිළිගැනීම සඳහා ක්‍රීඩා අමාත්‍ය සුනිල් කුමාර ගමගේ ඇතුළු නිලධාරීන් පිරිසක් පැමිණ සිටි බවයි සඳහන් වෙන්නේ.

දකුණු ආසියානු මලල ක්‍රීඩා තරගාවලියට සහභාගී වූ ශ්‍රී ලංකා කණ්ඩායම එහිදී රන් පදක්කම් 16 ක්, රිදී පදක්කම් 14 ක් සහ ලෝකඩ පදක්කම් 10 ක් ලෙස සමස්ත පදක්කම් 40 ක් දිනා ගනිමින් තරගාවලියේ අනුශූරතාවය හිමි කර ගත්තා‍.

දකුණු ආසියානු මලල ක්‍රීඩා තරගාවලියේදී රන් පදක්කම් ත්‍රිත්වයක් දිනා ගැනීමට ශෆියා යාමික් සමත් වූ අතර, මෙම තරගාවලියේ දක්ෂතම ක්‍රිඩකයා ලෙස ශ්‍රී ලංකාවේ රුමේෂ් තරංග සම්මාන හිමි කරගත්තා.

