---
title: "කොළඹ දිස්ත්‍රික්කය තුළ පමණක් පාසල් ළමුන් 230,982 ක් මත්ද්‍රව්‍ය සඳහා ඇබ්බැහි වෙලා - බන්ධනාගාර කොමසාරිස් ජනරාල්"
date: 2025-10-28 14:35:00
---

# කොළඹ දිස්ත්‍රික්කය තුළ පමණක් පාසල් ළමුන් 230,982 ක් මත්ද්‍රව්‍ය සඳහා ඇබ්බැහි වෙලා - බන්ධනාගාර කොමසාරිස් ජනරාල්

![Thumbnail](https://helakuru.sgp1.cdn.digitaloceanspaces.com/esana/images/lib/jagath-weerasinhe-prison.jpg)

බස්නාහිර පළාතේ කොළඹ දිස්ත්‍රික්කය තුළ පමණක් පාසල් ළමුන් 230,982 ක් මත්ද්‍රව්‍ය සඳහා ඇබ්බැහි වී ඇති බව බන්ධනාගාර කොමසාරිස් ජනරාල් ජගත් වීරසිංහ පවසනවා.

පාතාල ක්‍රියාකාරකම්වලින් අංක එකට සිටින්නේ දකුණු පළාත බවත්, එම ප්‍රදේශය ඉතා දරුණු තත්ත්වයට තල්ලු වෙමින් ඇති බවයි අකුරැස්ස ප්‍රදේශයේ පාසල් ළමුන් දැනුවත් කිරීමේ වැඩසටහනකට එක් වෙමින් බන්ධනාගාර කොමසාරිස්වරයා සඳහන් කළේ.

බන්ධනාගාරගත වන පිරිසෙන් වැඩි පිරිසක් සිටින්නේ තරුණයන් හා සාක්ෂරතාව අඩු පිරිස් බව ද එහිදී අදහස් දක්වමින් බන්ධනාගාර කොමසාරිස්වරයා ප්‍රකාශ කර සිටියා.

මව විසින් සිදුකළ වැරදි හේතුවෙන්, අවුරුදු 05 ට අඩු දරුවන් 42 ක් බන්ධනාගාර තුළ සිටින බව ද බන්ධනාගාර කොමසාරිස් ජනරාල් ජගත් වීරසිංහ එහිදී වැඩිදුරටත් පවසා සිටියා.

