---
title: "වැලිගම සභාපතිවරයා ඡන්දයට ඉදිරිපත් වෙන කොට කිසිම චෝදනාවක් තිබුණේ නෑ - සුජීව සේනසිංහ"
date: 2025-10-28 11:30:00
---

# වැලිගම සභාපතිවරයා ඡන්දයට ඉදිරිපත් වෙන කොට කිසිම චෝදනාවක් තිබුණේ නෑ - සුජීව සේනසිංහ

![Thumbnail](https://helakuru.sgp1.cdn.digitaloceanspaces.com/esana/images/lib/sujeewa-senasinhe-derana.jpg)

ඝාතනයට ලක් වූ වැලිගම ප්‍රාදේශීය සභා සභාපති ලසන්ත වික්‍රමසේකර හට, පළාත් පාලන ඡන්දයට ඉදිරිපත් වන අවස්ථාව වන විට කිසිදු චෝදනාවක් එල්ල වී නොතිබුණු බව සමගි ජන බලවේගයේ පාර්ලිමේන්තු මන්ත්‍රී සුජීව සේනසිංහ පවසනවා.

ඔහු ඡන්දයට ඉදිරිපත් වූ අවස්ථාවේ කිසිදු පුද්ගලයෙක් ඔහුට එරෙහිව ඡන්ද පෙත්සමක් හෝ ඉදිරිපත් කර නොතිබුණු බවයි ඊයේ (28) දෙරණ 360 වැඩසටහනට එක්වෙමින් මන්ත්‍රීවරයා ප්‍රකාශ කළේ.

උතුරු-නැගෙනහිර දේශපාලනය කරන බොහෝ පිරිසක් LTTE ත්‍රස්තවාදී ක්‍රියාවලට සම්බන්ධ වූ පිරිස් බව ද, එසේම ජාතික ජන බලවේගයේ සිටින්නේ ද 88/89 JVP ත්‍රස්තවාදී ක්‍රියාවලට සම්බන්ධ වූ පිරිස් බව ද, ඔවුන් සම්බන්ධයෙන් කටයුතු කළ යුත්තේ කෙසේද යන්නද ඔහු විමසා සිටියා.

