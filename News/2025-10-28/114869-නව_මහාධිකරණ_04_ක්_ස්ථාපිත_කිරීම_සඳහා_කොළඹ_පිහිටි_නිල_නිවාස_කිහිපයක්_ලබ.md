---
title: "නව මහාධිකරණ 04 ක් ස්ථාපිත කිරීම සඳහා කොළඹ පිහිටි නිල නිවාස කිහිපයක් ලබාදීමට කැබිනට් අනුමැතිය"
date: 2025-10-28 16:05:00
---

# නව මහාධිකරණ 04 ක් ස්ථාපිත කිරීම සඳහා කොළඹ පිහිටි නිල නිවාස කිහිපයක් ලබාදීමට කැබිනට් අනුමැතිය

![Thumbnail](https://helakuru.sgp1.cdn.digitaloceanspaces.com/esana/images/lib/cabinet-updates[1].jpg)

දූෂණ විරෝධී ජාතික ක්‍රියාකාරී සැලැස්ම (2025-2029) ප්‍රකාරව, අධිකරණ සහ ජාතික ඒකාබද්ධතා අමාත්‍යාංශය වෙත පැවරී ඇති කාර්යභාරයන් ක්‍රියාත්මක කිරීම සඳහා නව මහාධිකරණ කිහිපයක් කඩිනමින් ස්ථාපිත කිරීමේ අවශ්‍යතාව හඳුනාගෙන තිබෙනවා.

ඒ අනුව, නව මහාධිකරණ 04 ක් ස්ථාපිත කිරීම සඳහා දැනට රාජ්‍ය පරිපාලන, පළාත් සභා සහ පළාත් පාලන අමාත්‍යාංශය භාරයේ පවතින පහත සඳහන් ලිපිනයන්වල පිහිටි ගොඩනැගිලි, අධිකරණ සහ ජාතික ඒකාබද්ධතා අමාත්‍යාංශය වෙත භාරදීම සඳහා සිය අමාත්‍යාංශය විසින් පියවර ගන්නා බවට රාජ්‍ය පරිපාලන, පළාත් සභා සහ පළාත් පාලන අමාත්‍යවරයා විසින් අමාත්‍ය මණ්ඩලය දැනුවත් කර, ඒ සඳහා අමාත්‍ය මණ්ඩලයේ එකඟතාව ලබාදීමට තීරණය කර ඇති බවයි සඳහන් වන්නේ.

* අංක B 88, ග්‍රෙගරි පාර, කොළඹ 07

* අංක C 76, බෞද්ධාලෝක මාවත, කොළඹ 07

* අංක B 108, විජේරාම පාර, කොළඹ 07

* අංක B 12, ස්ටැන්මෝර් චන්ද්‍රවංකය, කොළඹ 07 

අදාළ කැබිනට් තීරණය පහතින්.

 

![Image](https://helakuru.sgp1.cdn.digitaloceanspaces.com/esana/images/690088ea01b43pdf_page_0.jpeg)

