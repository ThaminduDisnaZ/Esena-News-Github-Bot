---
title: "නීතිපතිවරයා ඉවත් කිරීම සම්බන්ධයෙන් කැබිනට් මණ්ඩලයේදී සාකච්ඡා කළේ නැහැ - හර්ෂණ නානායක්කාර"
date: 2026-01-22 17:30:00
---

# නීතිපතිවරයා ඉවත් කිරීම සම්බන්ධයෙන් කැබිනට් මණ්ඩලයේදී සාකච්ඡා කළේ නැහැ - හර්ෂණ නානායක්කාර

![Thumbnail](https://helakuru.sgp1.cdn.digitaloceanspaces.com/esana/images/lib/harshana-nanayakkara-jop.jpg)

නීතිපතිවරයා ඉවත් කිරීම සම්බන්ධයෙන් කැබිනට් මණ්ඩලයේදී සාකච්ඡා නොකළ බව අධිකරණ සහ ජාතික ඒකාබද්ධතා අමාත්‍ය, නීතිඥ, හර්ෂණ නානායක්කාර පවසනවා.

නීතිපතිවරයා ඉවත් කළ යුතු බවට සමාජ මාධ්‍ය වාර්තා පළ කරන බවත්, නීතිපතිවරයා පමණක් නොව, අධිකරණ අමාත්‍යවරයාත් ගෙදර යැවිය යුතු බවට සමාජ මාධ්‍ය වාර්තා පළ කර තිබුණු බවයි වව්නියාව දිස්ත්‍රික් ලේකම් කාර්යාලයේ අද (22) පැවැති සාකච්ඡාවකින් අනතුරුව මාධ්‍ය වෙත අදහස් පළ කරමින් අමාත්‍යවරයා සඳහන් කළේ.

අධිකරණ ඇමති ගැන හෝ වෙනත් කවුරුන් හෝ සම්බන්ධයෙන් පැමිණිලි තිබෙනවා නම්, දැන් රටේ නීතිය සැමට එක හා සමානව ක්‍රියාත්මක වන බැවින් එය පැමිණිලි කිරීමට හැකි බවයි අමාත්‍ය හර්ෂණ නානායක්කාර වැඩිදුරටත් ප්‍රකාශ කර සිටියේ.

