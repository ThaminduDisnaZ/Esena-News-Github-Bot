---
title: "IMF නියෝජිත කණ්ඩායමක් අද මෙරටට පැමිණෙයි"
date: 2026-01-22 10:35:00
---

# IMF නියෝජිත කණ්ඩායමක් අද මෙරටට පැමිණෙයි

![Thumbnail](https://helakuru.sgp1.cdn.digitaloceanspaces.com/esana/images/lib/imf.jpg)

ජාත්‍යන්තර මූල්‍ය අරමුදලේ නියෝජිතයින් පිරිසක් අද (22) මෙරටට පැමිණීමට නියමිතව තිබෙනවා.

දිට්වා සුළි කුණාටුවෙන් සිදු වූ හානිය පිළිබඳව අධ්‍යයනය කිරීම සහ ඒ සම්බන්ධයෙන් බලධාරීන් සමඟ සාකච්ඡා කිරීමේ අරමුණින් අදාළ නියෝජිතයින් පිරිස මෙරටට පැමිණෙන බවයි සඳහන් වන්නේ.

එම නියෝජිතයින් ලබන 28 වන දින දක්වා මෙරට රැඳී සිටීමට නියමිතව ඇති අතර, දිට්වා සුළි කුණාටුවෙන් ඇති වූ ආර්ථික හා මානුෂික අභියෝග පිළිබඳ ශ්‍රී ලංකාව කටයුතු කර ඇති ආකාරය පිළිබඳව සොයා බැලීම සහ එමඟින් යටිතල පහසුකම්, ජීවනෝපායන් සහ ආර්ථික ස්ථාවරත්වයන් කෙරෙහි සිදුව ඇති බලපෑම් අවබෝධ කර ගැනීම එම කාලය තුළ සිදු කිරීමට නියමිත බවයි වැඩිදුරටත් සඳහන් වන්නේ.

