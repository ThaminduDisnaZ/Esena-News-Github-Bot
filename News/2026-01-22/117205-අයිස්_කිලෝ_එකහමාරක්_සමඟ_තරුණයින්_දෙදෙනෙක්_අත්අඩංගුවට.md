---
title: "අයිස් කිලෝ එකහමාරක් සමඟ තරුණයින් දෙදෙනෙක් අත්අඩංගුවට"
date: 2026-01-22 11:35:00
---

# අයිස් කිලෝ එකහමාරක් සමඟ තරුණයින් දෙදෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/ice-drags[1].jpg)

අයිස් මත්ද්‍රව්‍ය කිලෝග්‍රෑම් 01 යි ග්‍රෑම් 501 ක් සමඟ සැකකරුවන් දෙදෙනෙකු මාදම්පිටිය පොලීසිය විසින් අත්අඩංගුවට ගෙන ඇති බව පොලීසිය පවසනවා.

අද (22) අලුයම මාදම්පිටිය ‘සත්හිරු සෙවණ’ මහල් නිවාසය අසල නවතා තිබූ ත්‍රීරෝද රථයක සිටි සැක කටයුතු පුද්ගලයින් දෙදෙනෙකු පොලීසිය විසින් පරීක්ෂා කිරීමේදී, ඔවුන් සන්තකයේ තිබී මෙම අයිස් තොගය සොයා ගෙන ඇති බවයි පොලීසිය සඳහන් කළේ.

එක් සැකකරුවෙකුගේ සන්තකයේ තිබූ බෑගයක් තුළ අයිස් මත්ද්‍රව්‍ය කිලෝග්‍රෑම් 01 යි ග්‍රෑම් 300 ක්, විද්‍යුත් තරාදියක් සහ හෙරොයින් ජාවාරමෙන් උපයා ගත් බවට සැක කරන මුදල් රුපියල් 18,000 ක් හා අනෙක් සැකකරු සන්තකයේ තිබී තවත් අයිස් මත්ද්‍රව්‍ය ග්‍රෑම් 201 ක් පොලිස් භාරයට ගෙන තිබෙනවා.

අත්අඩංගුවට ගත් සැකකරුවන් 24 හැවිරිදි සහ 29 හැවිරිදි වැල්ලම්පිටියේ හා කොළඹ පදිංචිකරුවන් වන අතර, මාදම්පිටිය පොලීසිය වැඩිදුර විමර්ශන සිදු කරනවා.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/6971a61ed1242pdf_page_0.jpeg)

