---
title: "නව දේශපාලන පක්ෂ 05 කට මැතිවරණ කොමිසමේ අනුමැතිය හිමිවෙයි"
date: 2026-01-22 11:55:00
---

# නව දේශපාලන පක්ෂ 05 කට මැතිවරණ කොමිසමේ අනුමැතිය හිමිවෙයි

![Thumbnail](https://helakuru.sgp1.cdn.digitaloceanspaces.com/esana/images/lib/election[1].jpg)

නව දේශපාලන පක්ෂ 05 ක් ලියාපදිංචි කිරීම සඳහා මැතිවරණ කොමිෂන් සභාව විසින් අනුමැතිය ලබා දී තිබෙනවා.

සමාජවාදී ජනතා පෙරමුණ, ජන සහභාගී ප්‍රජාතන්ත්‍රවාදී පෙරමුණ, මලෛයග අරසියල් අරංගම්, සමත්තුව කඩ්චි, සහ විප්ලවාදී ජනතා බලය යන පක්ෂ සඳහා මෙසේ අනුමැතිය ලබා දී ඇති බවයි නිවේදනයක් නිකුත් කරමින් මැතිවරණ කොමිසම සඳහන් කළේ.

2025 වර්ෂයේදී දේශපාලන පක්ෂ 83 ක් ලියාපදිංචිය සඳහා ඉල්ලුම්පත් යොමු කර තිබුණු අතර, ඉන් දේශපාලන පක්ෂ 47 ක් මූලික සම්මුඛ පරීක්ෂණ සඳහා තෝරා ගත් බවත්, අවසන් සම්මුඛ සාකච්ඡාවලින් අනතුරුව එම පක්ෂවලින් ද පක්ෂ 05 කට මෙලෙස ලියාපදිංචිය සඳහා අවසර ලබා දී ඇති බවයි වැඩිදුරටත් සඳහන් වන්නේ.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/6971a6d0ac60dpdf_page_0.jpeg)

