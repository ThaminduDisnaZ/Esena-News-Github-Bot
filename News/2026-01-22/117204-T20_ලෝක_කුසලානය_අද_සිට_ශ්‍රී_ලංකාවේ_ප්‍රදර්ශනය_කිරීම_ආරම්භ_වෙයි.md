---
title: "T20 ලෝක කුසලානය අද සිට ශ්‍රී ලංකාවේ ප්‍රදර්ශනය කිරීම ආරම්භ වෙයි"
date: 2026-01-22 10:15:00
---

# T20 ලෝක කුසලානය අද සිට ශ්‍රී ලංකාවේ ප්‍රදර්ශනය කිරීම ආරම්භ වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/t20wc-sl.jpg)

2026 වසරේ ඉන්දියාව සහ ශ්‍රී ලංකාව විසින් සම සත්කාරකත්වය දරනු ලබන ICC පන්දුවාර විස්සයි-20 ලෝක කුසලාන ක්‍රිකට් තරගාවලියේ කුසලානය මෙරට ප්‍රදර්ශනය කිරීම අද (22) පෙරවරුවේ ආරම්භ කර තිබෙනවා.

ඒ අනුව, දින හතරක් පුරා දිවයිනේ ප්‍රධාන නගර කිහිපයකදී මෙය ප්‍රදර්ශනය කෙරෙන අතර, කොළඹ ආර්. ප්‍රේමදාස ජාත්‍යන්තර ක්‍රීඩාංගණයේදී පැවැත්වෙන ශ්‍රී ලංකා - එංගලන්ත එක්දින තරගය අතරතුරදී ක්‍රීඩා ලෝලීන්ට මෙම රන් කුසලානය සමීපව දැක බලා ගැනීමට අවස්ථාව හිමි වනවා.

ඉන් අනතුරුව, මහනුවර, දඹුල්ල සහ යාපනය යන නගර කරා ද කුසලානය රැගෙන යාමට සැලසුම් කර ඇති අතර, එම ප්‍රදේශවල වෙසෙන ක්‍රීඩා ලෝලීන්ට ද ලෝක කුසලානය සමඟ සමරු ඡායාරූප ලබා ගැනීමට සහ එය දැකබලා ගැනීමට අවස්ථාව සලසා දී තිබෙනවා.

අදාළ අවස්ථාවේ දර්ශන ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

