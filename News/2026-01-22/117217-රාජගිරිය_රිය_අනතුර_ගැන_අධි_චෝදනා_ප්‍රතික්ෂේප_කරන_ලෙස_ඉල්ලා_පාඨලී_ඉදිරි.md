---
title: "රාජගිරිය රිය අනතුර ගැන අධි චෝදනා ප්‍රතික්ෂේප කරන ලෙස ඉල්ලා පාඨලී ඉදිරිපත් කළ පෙත්සමක් ප්‍රතික්ෂේප කෙරේ"
date: 2026-01-22 13:35:00
---

# රාජගිරිය රිය අනතුර ගැන අධි චෝදනා ප්‍රතික්ෂේප කරන ලෙස ඉල්ලා පාඨලී ඉදිරිපත් කළ පෙත්සමක් ප්‍රතික්ෂේප කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/patali-champika-cc.jpg)

2016 වසරේ රාජගිරිය ප්‍රදේශයේදී සිදු වූ රිය අනතුරු සිද්ධියක් සම්බන්ධයෙන් හිටපු අමාත්‍ය පාඨලී චම්පික රණවකට එරෙහිව නීතිපතිවරයා විසින් කොළඹ මහාධිකරණය හමුවේ ගොනු කර තිබුණු අධි චෝදනා ප්‍රතික්ෂේප කරන ලෙස ඉල්ලා පාඨලී චම්පික රණවක විසින් ඉදිරිපත් කර තිබූ පෙත්සමක් අභියාචනාධිකරණය විසින් ප්‍රතික්ෂේප කර තිබෙනවා.

ඒ අනුව, මෙම පෙත්සම අද (22) ශෂී මහේන්ද්‍රන් සහ අමල් රණරාජාගෙන් සමන්විත අභියාචනාධිකරණ විනිසුරු මඩුල්ල ඉදිරියේ කැඳවනු ලැබූ අවස්ථාවේදී මෙම නියෝගය නිකුත් කර ඇති බවයි සඳහන් වන්නේ.

එහිදී විනිසුරු මඩුල්ල පෙත්සම්කාර පාර්ශ්වයේ නීතිඥවරයාට පෙන්වා දුන්නේ මෑතකදී ශ්‍රේෂ්ඨාධිකරණය විසින් නිකුත් කළ තීන්දුවකට අනුව මෙම පෙත්සම පවත්වාගෙන යාමට හැකියාවක් නොමැති බවයි.

ඒ අනුව, අදාළ පෙත්සම ප්‍රතික්ෂේප කරන බව විනිසුරු මඩුල්ල සඳහන් කර ඇති බවයි වැඩිදුරටත් සඳහන් වන්නේ.

