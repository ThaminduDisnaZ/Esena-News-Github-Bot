---
title: "වැඩිම මත්ද්‍රව්‍ය තොගයක් අත්අඩංගුවට ගැනීමට හැකි වූයේ 2025 වසරේදීයි - පොලීසිය"
date: 2026-01-22 13:15:00
---

# වැඩිම මත්ද්‍රව්‍ය තොගයක් අත්අඩංගුවට ගැනීමට හැකි වූයේ 2025 වසරේදීයි - පොලීසිය

![Thumbnail](https://helakuru.sgp1.cdn.digitaloceanspaces.com/esana/images/lib/police-media-wutler.jpg)

ආරක්ෂක අංශ විසින් සිදු කළ මෙහෙයුම්වලින් වැඩිම මත්ද්‍රව්‍ය තොගයක් සිය භාරයට ගැනීමට හැකි වූයේ 2025 වසරේදී බව පොලිස් මාධ්‍ය ප්‍රකාශක, සහකාර පොලිස් අධිකාරී එෆ්.යූ. වූට්ලර් පවසනවා.

ඒ අනුව, 2024 වසරේදී හෙරොයින්, ගංජා, අයිස්, හෂිෂ් සහ කොකේන් යන මත්ද්‍රව්‍ය කිලෝග්‍රෑම් 10,871 ක් පොලිස් භාරයට ගෙන ඇති බවත්, එම අගය 2025 වසරේදී කිලෝග්‍රෑම් 23,692 යි ග්‍රෑම් 307 ක් වන බවත්, එය දෙගුණයකට වැඩි වර්ධනයක් බවයි පොලිස් මාධ්‍ය ප්‍රකාශකවරයා සඳහන් කළේ.

රටම එකට ජාතික මෙහෙයුමේ ප්‍රගතිය සම්බන්ධයෙන් අද (22) රජයේ ප්‍රවෘත්ති දෙපාර්තමේන්තුවේ පැවැත්වෙන විශේෂ මාධ්‍ය හමුව අමතමින් ඔහු මේ බව ප්‍රකාශ කර සිටියා.

අදාළ සම්පූර්ණ ප්‍රකාශය ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

