---
title: "SL vs ENG 1st ODI: ශ්‍රී ලංකාවට ලකුණු 19 ක ජයක්"
date: 2026-01-22 22:09:05
---

# SL vs ENG 1st ODI: ශ්‍රී ලංකාවට ලකුණු 19 ක ජයක්

![Thumbnail](https://helakuru.sgp1.cdn.digitaloceanspaces.com/esana/images/lib/Eng-Vs-Sri-Lanka.jpg)

සංචාරක එංගලන්ත කණ්ඩායම සහ ශ්‍රී ලංකා කණ්ඩායම අතර පළමු එක්දින තරගය ලකුණු 19 කින් ජය ගැනීමට ශ්‍රී ලංකා කණ්ඩායම සමත් වුණා.

තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුවෙන් පන්දුවට පහරදීමට තීරණය කළ අතර, ඔවුන් සිය පන්දුවාර 50 තුළ කඩුලු 6 ක් දැවී ලකුණු 271 ක් ලබා ගත්තා.

පන්දුවට පහරදීමේදී ශ්‍රී ලංකා කණ්ඩායම වෙනුවෙන් කමිල් මිෂාර ලකුණු 27 ක්, පැතුම් නිස්සංක ලකුණු 21 ක්, ජනිත් ලියනගේ ලකුණු 46 ක් හා කුසල් මෙන්ඩිස් නොදැවී ලකුණු 93 ක් සහ දුනිත් වෙල්ලාලගේ නොදැවී ලකුණු 25 ලබාගත්තා.

පන්දු යැවීමේදී එංගලන්ත කණ්ඩායම වෙනුවෙන් Adil Rashid කඩුලු 03 ක්, Rehan Ahmed 01 කඩුල්ලක් හා Sam Curran එක කඩුල්ලක් දවා ගැනීමට සමත් වුනා.

පිළිතුරු ඉනිම ක්‍රීඩා කිරීම සඳහා පිටියට පිවිසි එංගලන්ත කණ්ඩායම පන්දුවාර 49 යි පන්දු 2 ක් අවසානයේ සියලු දෙනා දැවී ලකුණු 252 ක් ලබා ගැනීමට සමත් වූ අතර පන්දුවට පහරදීමේදී එංගලන්ත කණ්ඩායම වෙනුවෙන් Ben Duckett ලකුණු 62 ක් හා Joe Root ලකුණු 61 ක් ලබා ගත්තා.

පන්දු යැවීමේදී ශ්‍රී ලංකා කණ්ඩායම වෙනුවෙන් ජෙෆ්රි වෙන්ඩසේ කඩලු 2 ක්, දුනිත් වෙල්ලාලගේ කඩුලු 2 ක්, ප්‍රමෝද් මදුෂාන් කඩුලු 3 ක්, හා අසිත ප්‍රනාන්දු, ධනංජය ද සිල්වා, චරිත් අසලංක එක් කඩුල්ල බැඟින් බිඳ හෙළීමට සමත් වුණා.

