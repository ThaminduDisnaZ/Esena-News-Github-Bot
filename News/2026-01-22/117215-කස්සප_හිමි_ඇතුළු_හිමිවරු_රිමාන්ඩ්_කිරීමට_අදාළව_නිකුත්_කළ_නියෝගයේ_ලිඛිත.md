---
title: "කස්සප හිමි ඇතුළු හිමිවරු රිමාන්ඩ් කිරීමට අදාළව නිකුත් කළ නියෝගයේ ලිඛිත පිටපතක් සහ හඬපට අභියාචනාධිකරණයට ඉදිරිපත් කරන ලෙස නියෝග"
date: 2026-01-22 12:45:00
---

# කස්සප හිමි ඇතුළු හිමිවරු රිමාන්ඩ් කිරීමට අදාළව නිකුත් කළ නියෝගයේ ලිඛිත පිටපතක් සහ හඬපට අභියාචනාධිකරණයට ඉදිරිපත් කරන ලෙස නියෝග

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

ත්‍රිකුණාමලයේ බුදු පිළිම සිද්ධිය සම්බන්ධයෙන් බලංගොඩ කස්සප හිමි ඇතුළු හිමිවරු දෙදෙනෙකු රිමාන්ඩ් භාරයට පත් කරමින්, ත්‍රිකුණාමලය මහේස්ත්‍රාත් අධිකරණය විසින් ඉකුත් 19 වැනිදා නිකුත් කළ නියෝගයේ ලිඛිත පිටපතක් සහ හඬපට වහාම අධිකරණයට ඉදිරිපත් කරන ලෙස අභියාචනාධිකරණය අද (22) නියෝග කර තිබෙනවා.

තමන්ව රක්ෂිත බන්ධනාගාරගත කිරීමට එරෙහිව කස්සප හිමියන් ඇතුළු හිමිවරු විසින් ඉදිරිපත් කළ රිට් පෙත්සම අද කැඳවූ අවස්ථාවේදී අභියාචනාධිකරණය විසින් මෙම නියෝගය නිකුත් කර ඇති බවයි සඳහන් වන්නේ.

ඒ අනුව, මෙම පෙත්සම යළි සලකා බැලීම සඳහා අද පස්වරු 1.30 ට කැඳවන ලෙස අභියාචනාධිකරණය නියෝග කර ඇති බවයි වැඩිදුරටත් සඳහන් වන්නේ.

