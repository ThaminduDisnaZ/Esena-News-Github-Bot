---
title: "ගලහ ප්‍රදේශයෙන් සොයාගත් පාෂාණයට ඉහළ වාණිජ හෝ වෙළෙඳ වටිනාකමක් නොමැති බව අනාවරණය වෙයි"
date: 2026-01-22 12:15:00
---

# ගලහ ප්‍රදේශයෙන් සොයාගත් පාෂාණයට ඉහළ වාණිජ හෝ වෙළෙඳ වටිනාකමක් නොමැති බව අනාවරණය වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/galaha-stone.jpg)

මහනුවර ගලහ ප්‍රදේශයෙන් සොයාගත් පාෂාණයට ඉහළ වාණිජ හෝ වෙළෙඳ වටිනාකමක් නොමැති බව ජාතික මැණික් හා ස්වර්ණාභරණ අධිකාරිය පවසනවා.

පර්වතයේ ධාරක පර්වතයක් තුළ "Labradorite" (ලැබ්‍රඩෝරයිට්) නම් ඛනිජය කුඩා ප්‍රමාණයක් තැන්පත් වී ඇති බවයි නිවේදනයක් නිකුත් කරමින් එම අධිකාරිය සඳහන් කරන්නේ.

ලැබ්‍රඩෝරයිට් ඛනිජය අර්ධ වශයෙන් වටිනාකමක් උසුලන මැණික් පාෂාණයක් ලෙස වර්ගීකරණය කර ඇති බවද, නමුත් එම පාෂාණය සඳහා ඉහළ වාණිජ හෝ වෙළෙඳපොළ වටිනාකමක් නොමැති බවද ජාතික මැණික් හා ස්වර්ණාභරණ අධිකාරිය වැඩිදුරටත් දැනුම් දී සිටිනවා.

මීට දින දෙකකට පෙර, මහනුවර ගලහා දෙල්තොටවත්ත කල්ලන්තැන ශ්‍රී මුතුමාරි අම්මන් දේවාලය අසල තිබූ කළුගල් පාෂාණයක නිල් පැහැති මැණික් ගලක් ඇති බවට වාර්තා වූ අතර, එම පාෂාණය පරීක්ෂා කිරීම සඳහා ඊයේ (21) රාත්‍රියේ ජාතික මැණික් හා ස්වර්ණාභරණ අධිකාරියේ නිලධාරීන් එම ස්ථානයට පැමිණ තිබුණා.

අදාළ වාර්තාව පහතින්.

 

![Image](https://helakuru.sgp1.cdn.digitaloceanspaces.com/esana/images/6971a9e61a8fcpdf_page_0.jpeg)

