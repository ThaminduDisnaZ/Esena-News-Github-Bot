---
title: "මහනුවර අනවසර පදික වෙළෙඳුන් ඉවත් කෙරේ"
date: 2026-01-02 16:30:00
---

# මහනුවර අනවසර පදික වෙළෙඳුන් ඉවත් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/kandy-town[1].jpg)

මහනුවර මහ නගර සභාව මීට පෙර දැනුම් දී තිබුණු පරිදි මහනුවර නගරයේ අනවසර පදික වෙළෙඳුන් ඉවත් කිරීමේ කටයුතු අද (02) පෙරවරුවේ සිදු කර තිබෙනවා.

ඒ අනුව මහනුවර නගරයේ මෙන්ම, පේරාදෙණිය හා කටුගස්තොට යන නගරවලද අනවසර පදික වෙළෙඳුන් ඉවත් කිරීම නාගරික කොමසාරිස් ඉන්දිකා කුමාරි අබේසිංහ, මහ නගර සභා නිලධාරීන් සහ පොලිසියේ මැදිහත් වීමෙන් අද පෙරවරුවේ සිදු කර තිබෙනවා.

කෙසේ නමුත් තමන්ට ලබාදී ඇති විකල්ප ස්ථානයේ වෙළෙඳාම් කිරීමට නොහැකි තත්ත්වයක් පවතින බවත්, එම ස්ථානය ජනාකීර්ණ ස්ථානයක් නොවන බවයි පදික වෙළෙඳුන් සඳහන් කර ඇත්තේ‍‍.

