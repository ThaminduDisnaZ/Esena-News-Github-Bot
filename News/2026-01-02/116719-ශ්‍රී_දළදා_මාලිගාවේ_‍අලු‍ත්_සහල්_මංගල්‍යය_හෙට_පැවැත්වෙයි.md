---
title: "ශ්‍රී දළදා මාලිගාවේ ‍අලු‍ත් සහල් මංගල්‍යය හෙට පැවැත්වෙයි"
date: 2026-01-02 14:35:00
---

# ශ්‍රී දළදා මාලිගාවේ ‍අලු‍ත් සහල් මංගල්‍යය හෙට පැවැත්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/dalada[1].jpg)

නව වසරේ ශ්‍රී දළදා මාලිගාවේ අලුත් සහල් මංගල්‍යය හෙටට (03) යෙදෙන දුරුතු පුර පසළොස්වක පොහෝ දිනයේ සිදු කිරීමට නියමිතව තිබෙනවා.

ඒ වෙනුවෙන් නෙළා ගත් වී අස්වැන්නෙන් සකසා ගන්නා සහලේ අග්‍ර කොටස පල්ලෙකැලේ පිහිටි ශ්‍රී දළදා මාලිගාවේ වී අටුවේ සිට ශ්‍රී දළදා මාලිගාව වෙත පසුගිය 30 වැනිදා අලි - ඇතුන් සහිත සංස්කෘතිකාංගවලින් යුත් පෙරහරක් මගින් රැගෙන විත් ඇති බවයි සඳහන් වන්නේ.

මේ සඳහා අවශ්‍ය සහල් මැන, ශ්‍රී දළදා මාලිගාව, නින්දගම්වලට අයත් විහාරස්ථාන, මහනුවර සිව් මහා දේවාල හා පිටිසරබද දේවාලවලට අයත් කොටස් වෙන් කිරීම සිරිත් සම්මත චාරිත්‍රවලට අනුව පල්ලෙකැලේ පිහිටි ශ්‍රී දළදා මාලිගාවේ වී අටුවේදී පසුගියදා සිදු කර ඇති බවයි වැඩිදුරටත් සඳහන් වෙන්නේ.

