---
title: "විදේශ සේවා නියුත්ති කාර්යංශය විගමනික ශ්‍රමිකයන්ට සහ ඔවුන්ගේ පවුල්වලට නව දුරකථන පද්ධතියක් හඳුන්වා දෙයි"
date: 2026-01-02 14:15:00
---

# විදේශ සේවා නියුත්ති කාර්යංශය විගමනික ශ්‍රමිකයන්ට සහ ඔවුන්ගේ පවුල්වලට නව දුරකථන පද්ධතියක් හඳුන්වා දෙයි

![Thumbnail](https://helakuru.sgp1.cdn.digitaloceanspaces.com/esana/images/lib/workflow.jpg)

විගමනික ශ්‍රමිකයන්ට සහ ඔවුන්ගේ පවුල්වල සාමාජිකයන්ට වඩා කාර්යක්ෂම, වේගවත් සහ විශ්වාසනීය සේවාවක් ලබාදීමේ අරමුණින් ශ්‍රී ලංකා විදේශ සේවා නියුක්ති කාර්යාංශය විසින් “Smart Call Center Complaint and Workflow System” නමින් නව දුරකථන ඇමතුම් පද්ධතියක් හඳුන්වා දීමට කටයුතු කර තිබෙනවා.

මෙම නව පද්ධතිය ජනගත කිරීම ඊයේ (01) වැඩබලන විදේශ කටයුතු, විදේශ රැකියා හා සංචාරක අමාත්‍ය අරුන් හේමචන්ද්‍රගේ ප්‍රධානත්වයෙන් සිදු කර ඇති බවයි සඳහන් වන්නේ.

ශ්‍රී ලංකා විදේශ සේවා නියුක්ති කාර්යාංශය විසින් 2011 වසරේ අගෝස්තු මාසයේදී පැය 24 පුරා ක්‍රියාත්මක වන දුරකථන ඇමතුම් මධ්‍යස්ථානයක් ස්ථාපිත කර තිබෙන අතර, නව Smart Call Center Complaint and Workflow System හඳුන්වා දීමත් සමඟ විගමනික ශ්‍රමිකයන්ගේ පැමිණිලි, ඉල්ලීම් හා ගැටලු වඩා සංවිධානාත්මකව, වේගවත් ලෙස සහ විශ්වාසනීය අයුරින් විසඳා ගැනීමට හැකියාව ලැබෙන බව ශ්‍රී ලංකා විදේශ සේවා නියුක්ති කාර්යාංශය සඳහන් කර සිටිනවා.

