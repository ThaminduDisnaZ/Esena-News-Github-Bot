---
title: "6 ශ්‍රේණිය ඉංග්‍රීසි මොඩියුලයේ ගැටලුව පිළිබඳව CID විමර්ශන ඇරඹෙයි"
date: 2026-01-02 11:05:00
---

# 6 ශ්‍රේණිය ඉංග්‍රීසි මොඩියුලයේ ගැටලුව පිළිබඳව CID විමර්ශන ඇරඹෙයි

![Thumbnail](https://helakuru.sgp1.cdn.digitaloceanspaces.com/esana/images/lib/cid[1].jpg)

6 ශ්‍රේණිය ඉංග්‍රීසි භාෂාවට අදාළ මොඩියුලයක නුසුදුසු වෙබ් අඩවියක නමක් මුද්‍රණය වී තිබීම සම්බන්ධයෙන් අපරාධ පරීක්ෂණ දෙපාර්තමේන්තුව විසින් පරීක්ෂණය ආරම්භ කර තිබෙනවා.

ඒ අනුව, අපරාධ පරීක්ෂණ දෙපාර්තමේන්තුවේ කණ්ඩායමක් අමාත්‍යාංශයට පැමිණ එම පරීක්ෂණ ආරම්භ කළ බවයි අධ්‍යාපන අමාත්‍යාංශයේ ලේකම් නාලක කළුවැව සඳහන් කළේ.

6 ශ්‍රේණිය ඉංග්‍රීසි භාෂාවට අදාළ මොඩියුලයේ ඇති නුසුදුසු වෙබ් අඩවිය පැවති කොටස ඉවත් කර, එය සිසුන් වෙත බෙදා හැරීමට කටයුතු කරන බවයි අධ්‍යාපන අමාත්‍යාංශයේ ලේකම් නාලක කළුවැව වැඩිදුරටත් ප්‍රකාශ කර සිටියේ.

