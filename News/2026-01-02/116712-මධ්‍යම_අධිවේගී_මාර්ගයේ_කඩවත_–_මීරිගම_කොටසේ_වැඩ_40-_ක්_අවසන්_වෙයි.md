---
title: "මධ්‍යම අධිවේගී මාර්ගයේ කඩවත – මීරිගම කොටසේ වැඩ 40% ක් අවසන් වෙයි"
date: 2026-01-02 12:20:00
---

# මධ්‍යම අධිවේගී මාර්ගයේ කඩවත – මීරිගම කොටසේ වැඩ 40% ක් අවසන් වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/kadawatha-mirigama-jio.jpg)

මධ්‍යම අධිවේගී මාර්ගයේ කඩවත - මීරිගම කොටසේ ඉදිකිරීම් මේ වන විට 40% කට ආසන්න ප්‍රමාණයක් අවසන් කර ඇති බව ප්‍රවාහන, මහාමාර්ග සහ නාගරික සංවර්ධන අමාත්‍ය බිමල් රත්නායක පවසනවා.

මධ්‍යම අධිවේගී මාර්ග ව්‍යාපෘතියේ පළමු අදියර වන කඩවත - මීරිගම කොටසේ සිදුවෙමින් පවතින සංවර්ධන කටයුතු නිරීක්ෂණය කරමින් ඔහු මෙම අදහස් පළ කළා.

එසේම ඉදිකිරීම් ක්‍රියාවලියේදී කොළඹ - මහනුවර මාර්ගයේ සහ අධිවේගී මාර්ග පිවිසුම් සහ පිටවීමේ ස්ථානවල කලින් හඳුනාගෙන තිබූ රථවාහන තදබදය පිළිබඳ ගැටළු පිළිබඳව දැඩි අවධානයක් යොමු කරන ලෙසත්, එමඟින් රියදුරන්ට ඇතිවන අපහසුතාවයන් අවම කර ගන්නා ලෙසත් අමාත්‍යවරයා නිලධාරීන්ට උපදෙස් ලබාදී ඇති බවයි වැඩිදුරටත් සඳහන් වන්නේ.

