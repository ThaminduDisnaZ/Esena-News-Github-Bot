---
title: "පාරිභෝගික කටයුතු පිළිබඳ අධිකාරියේ වැටලීම්වලින් රුපියල් මිලියන 285 කට වැඩි දඩ ප්‍රමාණයක් අය කරගනියි"
date: 2026-01-02 11:40:00
---

# පාරිභෝගික කටයුතු පිළිබඳ අධිකාරියේ වැටලීම්වලින් රුපියල් මිලියන 285 කට වැඩි දඩ ප්‍රමාණයක් අය කරගනියි

![Thumbnail](https://helakuru.sgp1.cdn.digitaloceanspaces.com/esana/images/lib/Consumer-Authority-archived.jpg)

පාරිභෝගික කටයුතු පිළිබඳ අධිකාරිය පසුගිය වසර තුළ සිදු කළ වැටලීම්වලින් රුපියල් මිලියන 285 කට වැඩි දඩ මුදලක් අය කර ගෙන ඇති බව එම අධිකාරිය සඳහන් කරනවා.

2025 වසරේ දිවයින පුරා සිදු කළ වැටලීම් 21,000 ක ප්‍රමාණයක් සඳහා නඩු පවරා මෙම දඩ මුදල් අය කර ගෙන ඇති බවයි පාරිභෝගික කටයුතු පිළිබඳ අධිකාරිය සඳහන් කරන්නේ.

1977 යන පාරිභෝගික පැමිණිලි සේවා අංකය සඳහා පසුගිය වසර තුළ පැමිණිලි 5,002 ක් ලැබී ඇති බව ද, ඉන් 79% කට ආසන්න ප්‍රමාණයක් විසඳා ඇති බව ද එම අධිකාරිය වැඩිදුරටත් සඳහන් කර සිටිනවා.

