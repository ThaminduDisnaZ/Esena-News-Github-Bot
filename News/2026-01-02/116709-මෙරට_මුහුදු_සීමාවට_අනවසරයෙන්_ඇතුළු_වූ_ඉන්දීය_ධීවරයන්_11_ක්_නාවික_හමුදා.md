---
title: "මෙරට මුහුදු සීමාවට අනවසරයෙන් ඇතුළු වූ ඉන්දීය ධීවරයන් 11 ක් නාවික හමුදා භාරයට"
date: 2026-01-02 12:40:00
---

# මෙරට මුහුදු සීමාවට අනවසරයෙන් ඇතුළු වූ ඉන්දීය ධීවරයන් 11 ක් නාවික හමුදා භාරයට

![Thumbnail](https://helakuru.sgp1.cdn.digitaloceanspaces.com/esana/images/lib/bort-85.jpg)

ශ්‍රී ලංකා මුහුදු සීමාවට අනවසරයෙන් ඇතුළු වී මසුන් ඇල්ලීමේ නිරත වූ ඉන්දීය ධීවරයන් 11 දෙනෙකු නාවික හමුදාව විසින් සිය භාරයට ගෙන තිබෙනවා.

නාවික හමුදාව ඊයේ (01) රාත්‍රියේ සිදු කළ විශේෂ සෝදිසි මෙහෙයුමකදී යාපනය - කරේනගර් මුහුදු සීමාවේදී මෙම සැකකරුවන් පිරිස අත්අඩංගුවට ගෙන ඇති බවයි නාවික හමුදා මාධ්‍ය ප්‍රකාශක කොමදෝරු බුද්ධික සම්පත් සඳහන් කළේ.

අදාළ ඉන්දීය ධීවරයන් කන්කසන්තුරේ නාවික හමුදා කඳවුර වෙත රැගෙන ගොස් ඇති අතර, ඔවුන් ඉදිරි විමර්ශන සඳහා ධීවර හා ජලජ සම්පත් දෙපාර්තමේන්තුව වෙත භාර දීමට නියමිත බවයි වැඩිදුරටත් සඳහන් වන්නේ.

