---
title: "අගමැතිනිය සහ IMF අධ්‍යක්ෂකවරිය අතර හමුවක්"
date: 2026-02-18 10:25:00
---

# අගමැතිනිය සහ IMF අධ්‍යක්ෂකවරිය අතර හමුවක්

![Thumbnail](https://helakuru.sgp1.cdn.digitaloceanspaces.com/esana/images/lib/imf-harini-lk.jpg)

අග්‍රාමාත්‍ය ආචාර්ය හරිනි අමරසූරිය සහ ජාත්‍යන්තර මූල්‍ය අරමුදලේ කළමනාකාර අධ්‍යක්ෂිකා ක්‍රිස්ටලිනා ජෝර්ජිවා අතර හමුවක් ඊයේ අරලියගහ මන්දිරයේදී පැවැත්වුණා.

ඒ අනුව එහිදී, ශ්‍රී ලංකාවේ වර්තමාන ආර්ථික ස්ථාවරත්වය සහ ඒ සඳහා වත්මන් රජය දැක්වූ කැපවීම පිළිබඳව ජාත්‍යන්තර මූල්‍ය අරමුදලේ කළමනාකාර අධ්‍යක්ෂිකා ක්‍රිස්ටලිනා ජෝර්ජිවා විසින් සිය ප්‍රසාදය පළ කර තිබෙනවා.

ස්වාභාවික විපත්වලින් සිදු වූ හානි සහ පවතින ආර්ථික අභියෝග සාර්ථකව කළමනාකරණය කිරීම සඳහා රජය ක්‍රියාත්මක කරමින් පවතින වැඩපිළිවෙළ පිළිබඳව ද එහිදී විශේෂ අවධානය යොමු වූ බවයි අග්‍රාමාත්‍ය මාධ්‍ය අංශය සඳහන් කළේ.

