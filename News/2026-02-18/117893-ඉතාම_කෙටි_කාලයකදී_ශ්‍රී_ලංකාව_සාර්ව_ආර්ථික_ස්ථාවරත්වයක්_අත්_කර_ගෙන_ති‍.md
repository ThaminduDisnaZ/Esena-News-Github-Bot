---
title: "ඉතාම කෙටි කාලයකදී ශ්‍රී ලංකාව සාර්ව ආර්ථික ස්ථාවරත්වයක් අත් කර ගෙන ති‍බෙනවා - IMF අධ්‍යක්ෂිකා"
date: 2026-02-18 09:10:00
---

# ඉතාම කෙටි කාලයකදී ශ්‍රී ලංකාව සාර්ව ආර්ථික ස්ථාවරත්වයක් අත් කර ගෙන ති‍බෙනවා - IMF අධ්‍යක්ෂිකා

![Thumbnail](https://helakuru.sgp1.cdn.digitaloceanspaces.com/esana/images/lib/kristalina-georgieva-archived.jpg)

ඉතාම කෙටි කාලයක් තුළදී සාර්ව ආර්ථික සහ මූල්‍ය ස්ථාවරතාව ඇති කර ගැනීමට ශ්‍රී ලංකාව සමත් වී ඇති බවත්, 70% ක්ව පැවති උද්ධමනය දැන් 2% ක් ලෙස ද, සෘණ අගයක තිබුණු ආර්ථික වර්ධනය දැන් 5% ක් ලෙස ද වර්ධනය වී ඇති බවත් ජාත්‍යන්තර මූල්‍ය අරමුදලේ කළමනාකාර අධ්‍යක්ෂිකා ක්‍රිස්ටලිනා ජෝර්ජිවා පවසනවා.

ගෙවුණු දශකය තුළ ශ්‍රී ලංකාවට අභියෝග රැසකට මුහුණ දීමට සිදු වූ බවත්, දැන් ජනතාවගේ විශ්වාසය දිනා ගත් රජයක් සිටින බවත්, ජනාධිපතිවරයාට සහ රජයේ සාමාජිකයන්ට ජනතාවගේ සුබසිද්ධිය ගැන සැබෑ උනන්දුවක් ඇති බවයි අද දෙරණ නාලිකාව සමඟ පැවති සාකච්ඡාවකට එක් වෙමින් ඇය සඳහන් කළේ.

දිට්වා සුළි කුණාටුවෙන් ආපදාවට ලක් වූ පිරිස් හමුවීමට තමන්ට අවස්ථාව ලැබුණු බවත්, ඒ සියල්ල මතින් ජනතාව ශක්තිමත්ව සිටින ආකාරය තමන් දුටු බවත්, එහිදී මිලියන 200 ක හදිසි මූල්‍ය සහායක් ලබා දීමට ජාත්‍යන්තර මූල්‍ය අරමුදලට හැකි වූ බවයි ඇය වැඩිදුරටත් ප්‍රකාශ කර සිටියේ.

