---
title: "හිටපු ජනාධිපති ලේකම් සමන් ඒකනායකට ඇප"
date: 2026-02-18 14:40:38
---

# හිටපු ජනාධිපති ලේකම් සමන් ඒකනායකට ඇප

![Thumbnail](https://helakuru.sgp1.cdn.digitaloceanspaces.com/esana/images/lib/saman-ekanayake-new-archived.jpg)

රක්ෂිත බන්ධනාගාරගත කර සිටි හිටපු ජනාධිපති ලේකම් සමන් ඒකනායක ඇප මත මුදා හැරීමට අධිකරණය අද (18) නියෝග කර තිබෙනවා.

ඒ අනුව, ඔහුට අදාළ නඩුව අද යළි කැඳවූ අවස්ථාවේදී රුපියල් මිලියන දෙක බැගින් වූ ශරීර ඇප දෙකක් මත සැකකරු මුදා හරින ලෙස කොළඹ කොටුව මහේස්ත්‍රාත් ඉසුරු නෙත්තිකුමාර විසින් නියෝග කර ඇති බවයි සඳහන් වන්නේ.

හිටපු ජනාධිපති රනිල් වික්‍රමසිංහගේ පෞද්ගලික විදේශ සංචාරයක් සඳහා මුදල් අනුමත කිරීම තුළින්, අදාළ වරදට ආධාර හා අනුබල ලබා දුන් බවට ඔහුට එරෙහිව චෝදනා එල්ල වී තිබෙනවා.

