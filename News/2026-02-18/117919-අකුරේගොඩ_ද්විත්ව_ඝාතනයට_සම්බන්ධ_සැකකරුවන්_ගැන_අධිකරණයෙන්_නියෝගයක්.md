---
title: "අකුරේගොඩ ද්විත්ව ඝාතනයට සම්බන්ධ සැකකරුවන් ගැන අධිකරණයෙන් නියෝගයක්"
date: 2026-02-18 16:00:00
---

# අකුරේගොඩ ද්විත්ව ඝාතනයට සම්බන්ධ සැකකරුවන් ගැන අධිකරණයෙන් නියෝගයක්

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

අකුරේගොඩදී නීතිඥවරයකු හා ඔහුගේ බිරිඳ වෙඩි තබා ඝාතනය කිරීමේ සිද්ධිය සම්බන්ධයෙන් අත්අඩංගුවට ගෙන සිටි සහෝදරයන් දෙදෙනා මාර්තු මස 04 වැනිදා දක්වා රක්ෂිත බන්ධනාගාරගත කිරීමට නියෝග කර තිබෙනවා.

ඒ අනුව, මේ සම්බන්ධයෙන් අත්අඩංගුවට ගත් අනෙක් පුද්ගලයා පැය 72 ක් රඳවාගෙන ප්‍රශ්න කිරීමට ද අවසර ලබා දී තිබෙනවා.

තලංගම, අකුරේගොඩදී ඉකුත් සිකුරාදා පස්වරුවේ නීතිඥවරයකු හා ඔහුගේ බිරිඳ වෙඩි තබා ඝාතනය කර තිබුණු අතර, පසුව පොලිස්පතිවරයාගේ උපදෙස් මත සිද්ධිය සම්බන්ධයෙන් විමර්ශන සිදු කිරීම සඳහා පොලිස් කණ්ඩායම් 12 ක් පත් කර තිබුණා.

සිදු කළ විමර්ශනවලදී, ඝාතනය සඳහා වෙඩික්කරුවන් භාවිත කළ ගිනි අවි ප්‍රවාහනය කළ සොහොයුරන් දෙදෙනකුව බස්නාහිර පළාත දකුණ දිසා අපරාධ කොට්ඨාසය විසින් ඉකුත් 16 වැනිදා පස්වරුවේදී කොට්ටාවේදී අත්අඩංගුවට ගත් අතර, ඔවුන්ගෙන් සිදු කළ ප්‍රශ්න කිරීම්වලදී ඊයේ (17) පස්වරුවේ පොල්ගස්ඕවිට ප්‍රදේශයේදී තවත් පුද්ගලයෙක් අත්අඩංගුවට ගෙන තිබුණා.

