---
title: "බංග්ලාදේශයේ නව අග්‍රාමාත්‍යවරයා හා අමාත්‍ය නලින්ද ජයතිස්ස අතර හමුවක්"
date: 2026-02-18 12:30:00
---

# බංග්ලාදේශයේ නව අග්‍රාමාත්‍යවරයා හා අමාත්‍ය නලින්ද ජයතිස්ස අතර හමුවක්

![Thumbnail](https://helakuru.sgp1.cdn.digitaloceanspaces.com/esana/images/lib/nalinda-bangladesh-lk.jpg)

බංග්ලාදේශයේ නව අග්‍රාමාත්‍ය Tarique Rahman හා සෞඛ්‍ය හා ජනමාධ්‍ය අමාත්‍ය වෛද්‍ය නලින්ද ජයතිස්ස අතර විශේෂ සාකච්ඡාවක් පවත්වා තිබෙනවා.

එහිදී, අමාත්‍යවරයා ශ්‍රී ලංකාව වෙනුවෙන් බංග්ලාදේශයේ නව අග්‍රාමාත්‍යවරයාට උණුසුම් සුභාශිංසන පිරිනැමූ අතර, පසුගිය දිට්වා සුළි කුණාටු අවස්ථාවේදී බංග්ලාදේශය විසින් ශ්‍රී ලංකාවට ලබා දුන් සහයෝගය වෙනුවෙන් ස්තූතිය ද පළ කර තිබෙනවා.

එමෙන්ම, බංග්ලාදේශයේ සංචාරකයන් ශ්‍රී ලංකාවට වැඩි වශයෙන් ආකර්ෂණය කර ගැනීම, සංචාරක කර්මාන්තය තවදුරටත් සංවර්ධනය කිරීම සහ ඖෂධ නිෂ්පාදන සඳහා ආයෝජන අවස්ථා පුළුල් කිරීම පිළිබඳව දෙරට අතර සහයෝගිතාව තවදුරටත් ශක්තිමත් කිරීම පිළිබඳව ද එහිදී සාකච්ඡා කර ඇති බවයි වැඩිදුරටත් සඳහන් වන්නේ.

