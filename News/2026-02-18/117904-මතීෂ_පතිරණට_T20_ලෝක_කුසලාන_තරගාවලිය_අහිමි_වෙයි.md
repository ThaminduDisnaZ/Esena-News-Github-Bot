---
title: "මතීෂ පතිරණට T20 ලෝක කුසලාන තරගාවලිය අහිමි වෙයි"
date: 2026-02-18 11:15:00
---

# මතීෂ පතිරණට T20 ලෝක කුසලාන තරගාවලිය අහිමි වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/mathisha-t20.jpg)

ශ්‍රී ලංකා කණ්ඩායමේ වේගපන්දු යවන ක්‍රීඩක මතීෂ පතිරණට මෙවර ලෝක කුසලාන විස්සයි විස්ස ක්‍රිකට් තරගාවලියෙන් ඉවත් වීමට සිදුව තිබෙනවා.

ඒ අනුව, වම් පාදයේ කලවා ප්‍රදේශයේ ඇති වූ ආබාධයක් හේතුවෙන් ඔහුට මෙලෙස තරගාවලියෙන් ඉවත් වීමට සිදුව ඇති බවයි සඳහන් වන්නේ.

පසුගියදා ඕස්ට්‍රේලියාව සමඟ පැවති තරගය අතරතුර ඔහු මෙලෙස ආබාධයට ලක් වී තිබුණා.

ජාත්‍යන්තර ක්‍රිකට් කවුන්සිලයේ තාක්ෂණික කමිටුවේ අනුමැතියෙන් පසුව, මතීෂ පතිරණ වෙනුවට ඩිල්ෂාන් මධුශංක ශ්‍රී ලංකා සංචිතයට එක් කරනු ඇති බවයි වැඩිදුරටත් සඳහන් වෙන්නේ.

