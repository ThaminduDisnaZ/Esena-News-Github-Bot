---
title: "කෝටි 22 ක් වටිනා මත්ද්‍රව්‍ය තොගයක් සමඟ කාන්තාවක් අත්අඩංගුවට"
date: 2026-01-29 17:24:37
---

# කෝටි 22 ක් වටිනා මත්ද්‍රව්‍ය තොගයක් සමඟ කාන්තාවක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-woman-archived.jpg)

ගණේමුල්ල පොලිස් වසමේ, බොල්ලතේ ප්‍රදේශයේදී කෝටි 22 ක් පමණ වටිනාකමකින් යුත් කොකේන් සහ මත්පෙති තොගයක් සමඟ සැකකාරියක් අත්අඩංගුවට ගෙන තිබෙනවා.

අද (29) උදෑසන මෙම සැකකාරිය බස්නාහිර පළාත් උතුර අපරාධ කොට්ඨාසය විසින් අත්අඩංගුවට ගෙන ඇති අතර, අදාළ සැකකාරිය අත්අඩංගුවට ගන්නා අවස්ථාවේදී කොකේන් කිලෝග්‍රෑම් 4‍.5 කට ආසන්න ප්‍රමාණයක් සහ මත්පෙති 3450 කට ආසන්න ප්‍රමාණයක් සැකකාරිය සතුව තිබී පොලිස් භාරයට ගෙන තිබෙනවා.

අත්අඩංගුව ගත් සැකකාරිය බොල්ලතේ ප්‍රදේශයේ පදිංචි 48 හැවිරිදි කාන්තාවක් වන අතර, සිද්ධිය සම්බන්ධයෙන් බස්නාහිර පළාත් උතුර අපරාධ කොට්ඨාසය වැඩිදුර විමර්ශන සිදු කරනවා.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/697b483841349pdf_page_0.jpeg)

