---
title: "කතෝලික පියතුමාට පහර දුන් සිද්ධියේ පොලිසියේ 06 දෙනා හඳුනාගැනීමේ පෙරට්ටුව සඳහා රැගෙන එයි"
date: 2026-01-29 11:20:00
---

# කතෝලික පියතුමාට පහර දුන් සිද්ධියේ පොලිසියේ 06 දෙනා හඳුනාගැනීමේ පෙරට්ටුව සඳහා රැගෙන එයි

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

කතෝලික පියතුමකුට පහර දීමේ සිද්ධියක් සම්බන්ධයෙන් අත්අඩංගුවට ගෙන රක්ෂිත බන්ධනාගාරගත කර සිටි ගම්පහ කොට්ඨාස අපරාධ විමර්ශන කාර්යාංශයේ සංග්‍රාමික යතුරුපැදි කණ්ඩායමේ පොලිස් නිලධාරීන් 06 දෙනා හඳුනාගැනීමේ පෙරට්ටුව සඳහා අද (29) අධිකරණයට රැගෙනවිත් තිබෙනවා.

ඒ අනුව, අදාළ නඩුව අද දිනයේ ගම්පහ මහේස්ත්‍රාත් අධිකරණය ඉදිරියේ යළි කැඳවීමට නියමිතව ඇති බවයි සඳහන් වන්නේ‍.

පියතුමාට පහරදීමේ සිද්ධිය සම්බන්ධයෙන් අත්අඩංගුවට ගත් මෙම පොලිස් නිලධාරීන් හය දෙනාගේ වැඩ තහනම් කිරීමටද පියවර ගෙන තිබෙනවා.

