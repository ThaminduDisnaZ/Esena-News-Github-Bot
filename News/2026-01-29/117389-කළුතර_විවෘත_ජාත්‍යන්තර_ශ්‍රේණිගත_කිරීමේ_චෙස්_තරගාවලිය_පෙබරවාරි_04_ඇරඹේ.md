---
title: "කළුතර විවෘත ජාත්‍යන්තර ශ්‍රේණිගත කිරීමේ චෙස් තරගාවලිය පෙබරවාරි 04 ඇරඹේ"
date: 2026-01-29 17:45:41
---

# කළුතර විවෘත ජාත්‍යන්තර ශ්‍රේණිගත කිරීමේ චෙස් තරගාවලිය පෙබරවාරි 04 ඇරඹේ

![Thumbnail](https://helakuru.sgp1.cdn.digitaloceanspaces.com/esana/images/lib/kalutara-chess.jpg)

12 වන වරටත් පැවැත්වෙන කළුතර විවෘත ජාත්‍යන්තර ශ්‍රේණිගත කිරීමේ චෙස් තරඟාවලිය පෙබරවාරි 04 සිට 08 වන දා දක්වා පැවැත්වීමට නියමිත ව තිබෙනවා.

මොරටුව රන්දිය හෝටල් පරිශ්‍රයේදී මෙවර තරගාවලිය පැවැත්වීමට නියමිත බවයි සංවිධායකයින් සඳහන් කරන්නේ.

මෙම තරගාවලිය සඳහා විදේශීය ක්‍රීඩකයන් ඇතුළු ක්‍රීඩක ක්‍රීඩිකාවන් 800 ක් පමණ සහභාගී වීමට නියමිත අතර සුපර් ෆයිටර්ස් චෙස් සංගමය මෙම තරගාවලිය ශ්‍රී ලංකා චෙස් සම්මේලනය සහ ලෝක චෙස් සම්මේලනය යටතේ පවත්වනු ලබනවා.

ජයග්‍රාහකයන් සඳහා රුපියල් ලක්ෂ 17 ක මුදල් ත්‍යාග ලබා දීමට නියමිත බවයි කළුතර දිස්ත්‍රික් චෙස් සංගමයේ ලේකම් සමීර දිසානායක සඳහන් කරන්නේ.

