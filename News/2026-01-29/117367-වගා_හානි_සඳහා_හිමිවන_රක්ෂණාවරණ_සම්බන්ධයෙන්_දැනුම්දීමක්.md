---
title: "වගා හානි සඳහා හිමිවන රක්ෂණාවරණ සම්බන්ධයෙන් දැනුම්දීමක්"
date: 2026-01-29 11:00:00
---

# වගා හානි සඳහා හිමිවන රක්ෂණාවරණ සම්බන්ධයෙන් දැනුම්දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/govi-gatalu-archived.jpg)

2026 පෙබරවාරි මාසයේ සිට ක්‍රියාත්මක වන පරිදි කෘෂිකර්ම, පශු සම්පත්, ඉඩම් හා වාරිමාර්ග අමාත්‍යාංශය යටතේ ඇති කෘෂිකාර්මික හා ගොවිජන රක්ෂණ මණ්ඩලය විසින් ගොවි ජනතාව වෙනුවෙන් රක්ෂණ මාසයක් ප්‍රකාශයට පත් කර තිබෙනවා.

ඒ අනුව වී, බඩඉරිඟු, අර්තාපල්, ලොකු ලූනු, සෝයා බෝංචි, මිරිස් ඇතුළු සෑම බෝගයකටම නියඟය, ගංවතුර, වන අලි, කෘමි හානි, ගිනි හානි, රෝග හා පලිබෝධවලින් සිදු වන සෑම හානියක් සඳහාම රක්ෂණ ආවරණ ලබාගත හැකි බවයි සඳහන් වන්නේ.

කව්පි, මුං, උඳු, කුරක්කන්, රටකජු, තල, කොල්ලු යන බෝග සඳහා අක්කරයකට රු. 60,000/- ලබා ගැනීමට අදාළව ගෙවිය යුතු වාරික මුදල වන්නේ රක්ෂිත මුදලින් 7% ක් වන අතර, බතල, මඤ්ඤොක්කා, කිරි අල, බීට්, ගෝවා, කැරට්, ලීක්ස්, රතු ලූනු, බටු, බණ්ඩක්කා, බෝංචි, මාළු මිරිස්, තක්කාලි, කරවිල, වට්ටක්කා යන බෝගයන් සඳහා ද අක්කරයක් සඳහා රක්ෂිත මුදලින් 7% ක් ගෙවීම ප්‍රමාණවත් බවයි සඳහන් වන්නේ.

ඉඟුරු, කහ, කුරුඳු, ගම්මිරිස්, අන්නාසි, පැපොල් හා කෙසෙල් වගාවන් සඳහා ද ඉතාමත් සහනදායී රක්ෂණ වාරික යටතේ රක්ෂණ ආවරණ ලබා ගැනීම සඳහා ආකර්ෂණීය රක්ෂණ යෝජනා ක්‍රම කෘෂිකාර්මික හා ගොවිජන රක්ෂණ මණ්ඩලය විසින් හඳුන්වා දී ඇති අතර, එම යෝජනා ක්‍රම සඳහා දායක වී වගා හානි අවදානම ආවරණය කර ගන්නා ලෙසට කෘෂිකාර්මික හා ගොවිජන රක්ෂණ මණ්ඩලය වගාකරුවන්ගෙන් ඉල්ලා සිටිනවා.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/697ae979d6c67pdf_page_0.jpeg)

