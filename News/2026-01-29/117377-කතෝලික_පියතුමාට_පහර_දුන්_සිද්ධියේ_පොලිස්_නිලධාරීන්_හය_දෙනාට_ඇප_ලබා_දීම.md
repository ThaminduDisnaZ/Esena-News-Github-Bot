---
title: "කතෝලික පියතුමාට පහර දුන් සිද්ධියේ පොලිස් නිලධාරීන් හය දෙනාට ඇප ලබා දීමට නියෝග"
date: 2026-01-29 12:15:00
---

# කතෝලික පියතුමාට පහර දුන් සිද්ධියේ පොලිස් නිලධාරීන් හය දෙනාට ඇප ලබා දීමට නියෝග

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

කතෝලික පියතුමකුට පහර දීමේ සිද්ධිය සම්බන්ධයෙන් අත්අඩංගුවට ගත් ගම්පහ කොට්ඨාස අපරාධ විමර්ශන කාර්යාංශයේ සංග්‍රාමික යතුරුපැදි කණ්ඩායමේ පොලිස් නිලධාරීන් හය දෙනා ඇප මත මුදා හැරීමට නියෝග කර තිබෙනවා.

ඒ අනුව ඊට අදාළ නඩුව අද (29) ගම්පහ මහේස්ත්‍රාත් අධිකරණයේදී කැඳවූ අවස්ථාවේදී, එක් අයකුට රුපියල් ලක්ෂ පහ බැගින් වූ ශරීර ඇප මත ඔවුන් මුදා හැරීමට ගම්පහ මහේස්ත්‍රාත්වරයා නියෝග කර ඇති බවයි සඳහන් වන්නේ.

එසේම, සැකකාර පොලිස් නිලධාරින්ගේ විදේශ ගමන් තහනම් කර ඇති අතර, ඔවුන්ගේ වැඩ තහනම තවදුරටත් ක්‍රියාත්මක කරන ලෙසට ද අධිකරණය නියෝග කර තිබෙන බව සඳහන්.

සිද්ධිය සම්බන්ධයෙන් අත්අඩංගුවට ගත් පොලිස් නිලධාරීන්ගෙන් තිදෙනකු පියතුමා විසින් හඳුනාගැනීමේ පෙරට්ටුවේදී හඳුනාගෙන ඇති අතර, ඉන් අයකු පහර දුන් බවත්, සෙසු නිලධාරීන් දෙදෙනා එම අවස්ථාවේදී ඒ අසල සිටි අය බවටත් උන්වහන්සේ සඳහන් කර තිබෙනවා.

මේ සම්බන්ධ නඩුව ලබන අප්‍රේල් මස 30 වැනිදා කැඳවීමට නියමිතයි.

