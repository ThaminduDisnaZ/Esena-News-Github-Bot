---
title: "දිට්වා බලපෑම නිසා මෙරට බාහිර ණය ගෙවීම් අත්හිටුවන ලෙස ලොව ප්‍රමුඛ පෙළේ ආර්ථික විශේෂඥයන් 120 ක් ඉල්ලීමක් කරයි"
date: 2025-12-22 15:20:00
---

# දිට්වා බලපෑම නිසා මෙරට බාහිර ණය ගෙවීම් අත්හිටුවන ලෙස ලොව ප්‍රමුඛ පෙළේ ආර්ථික විශේෂඥයන් 120 ක් ඉල්ලීමක් කරයි

![Thumbnail](https://helakuru.sgp1.cdn.digitaloceanspaces.com/esana/images/lib/ditwa-kop.jpg)

"දිට්වා" සුළි කුණාටුවෙන් ඇති වූ විනාශයට මුහුණ දීම සඳහා ශ්‍රී ලංකාවේ බාහිර ණය ගෙවීම් අත්හිටුවන ලෙස ලොව ප්‍රමුඛ පෙළේ ආර්ථික විශ්ලේෂකයන් පිරිසක් ඉල්ලීමක් කර තිබෙනවා.

නොබෙල් ත්‍යාග ලාභී Joseph Stiglitz ඇතුළු ලොව ප්‍රමුඛ ආර්ථික විශේෂඥයන් 120 දෙනෙකුගෙන් යුත් කණ්ඩායමක් විසින් මෙම ඉල්ලීම කර ඇති බවයි “The Guardian” පුවත් සේවය වාර්තා කරන්නේ.

"දිට්වා" සුළි කුණාටුවෙන් සිදු වූ පාරිසරික විනාශයේ පරිමාණය සැලකිල්ලට ගෙන, රටේ ආපසු ගෙවීම් කළමනාකරණය කළ හැකි මට්ටමකට යථා තත්ත්වයට පත් කිරීම සඳහා නව ණය ප්‍රතිව්‍යුහගත කිරීමක් සිදු කරන ලෙස ඉල්ලා ඇති අතර, මෙම ඉල්ලීම සඳහා ආර්ථික විශේෂඥයන් 120 දෙනෙකු අත්සන් තබා ඇති බවයි සඳහන් වන්නේ.

ශ්‍රී ලංකාව මුහුණ දී ඇති වත්මන් හදිසි අවශ්‍යතා හේතුවෙන් ජාත්‍යන්තර මූල්‍ය අරමුදලෙන් අතිරේක ණයක් මේ වන විටත් ලබා ගෙන ඇති අතර, ඉදිරියේදී තවත් ණය ලබා ගැනීමට සිදු වනු ඇති බවත්, මේ හේතුවෙන් ශ්‍රී ලංකාවේ බාහිර ස්වෛරී ණය ගෙවීම් වහාම අත්හිටුවීම සහ නව තත්ත්වයන් යටතේ ණය තිරසාරභාවය යථා තත්ත්වයට පත් කිරීමට නව ප්‍රතිව්‍යුහගත කිරීමක් සිදු කරන ලෙස ද ඔවුන් වැඩිදුරටත් ඉල්ලා තිබෙනවා.

