---
title: "සාත්තු සේවක රැකියා හිමි වූ 28 දෙනෙක් ඊශ්‍රායලය බලා පිටත්ව යයි"
date: 2025-12-22 13:05:00
---

# සාත්තු සේවක රැකියා හිමි වූ 28 දෙනෙක් ඊශ්‍රායලය බලා පිටත්ව යයි

![Thumbnail](https://helakuru.sgp1.cdn.digitaloceanspaces.com/esana/images/lib/ishrayal-hotel-n.jpg)

ඊශ්‍රායලයේ සාත්තු සේවා රැකියා අවස්ථා හිමි වූ 190 වන කණ්ඩායම ලෙස ශ්‍රී ලාංකිකයන් 28 දෙනෙකුට ගුවන් ටිකට්පත් ලබාදීම ශ්‍රී ලංකා විදේශ සේවා නියුක්ති කාර්යාංශයේ සභාපති කෝශල වික්‍රමසිංහගේ ප්‍රධානත්වයෙන් අද (22) සිදු කර තිබෙනවා.

ඒ අනුව, මෙහිදී කාන්තාවන් 25 දෙනෙකු හා පිරිමි පුද්ගලයන් 03 දෙනෙකු හට රැකියා අවස්ථාවන් හිමි වී ඇති බවයි ශ්‍රී ලංකා විදේශ සේවා නියුක්ති කාර්යාංශය සඳහන් කළේ.

ඊශ්‍රායලයේ නිවාස පාදක රැකියා වැඩසටහන යටතේ, සාත්තු සේවා වෘත්තිය සඳහා 2594 දෙනෙකු මෙතෙක් පිටත්ව ගොස් ඇති අතර, මෙම වසරේ දී 704 දෙනෙකු පිටත්ව ගොස් ඇති බවයි වැඩිදුරටත් සඳහන් වන්නේ.

