---
title: "ශ්‍රී ලංකාවේ අපනයන අංශය 5.8% ක වාර්ෂික වර්ධනයක් වාර්තා කරයි"
date: 2025-12-22 16:35:06
---

# ශ්‍රී ලංකාවේ අපනයන අංශය 5.8% ක වාර්ෂික වර්ධනයක් වාර්තා කරයි

![Thumbnail](https://helakuru.sgp1.cdn.digitaloceanspaces.com/esana/images/lib/Economic-growth.jpg)

2025 ජනවාරි සිට නොවැම්බර් දක්වා කාලය තුළ ශ්‍රී ලංකාවේ අපනයන අංශය 5.8% ක වාර්ෂික වර්ධනයක් වාර්තා කර ඇති බව අපනයන සංවර්ධන මණ්ඩලය පවසනවා.

ඒ අනුව, ශ්‍රී ලංකා රේගුවේ තාවකාලික දත්තවලට අනුව සහ ශ්‍රී ලංකා අපනයන සංවර්ධන මණ්ඩලය විසින් ඇස්තමේන්තුගත මැණික් හා ස්වර්ණාභරණ සහ ඛනිජ තෙල් නිෂ්පාදන සඳහා වූ අපනයන ආදායමත් එක්ව, ඩොලර් මිලියන 15,776.36 ක් වාර්තා වී ඇති බවයි එහි සභාපති සහ ප්‍රධාන විධායක නිලධාරී මංගල විජේසිංහ සඳහන් කළේ.

එසේම ප්‍රධාන වෙළඳපොළවල් යථා තත්ත්වයට පත්වීම, තිරසාර නිෂ්පාදන ධාරිතාව සහ අපනයන සංවර්ධන උපාය මාර්ග ඵලදායී ලෙස ක්‍රියාත්මක කිරීම මඟින් ශ්‍රී ලංකාවේ අපනයන අංශයේ ශක්තිමත්භාවය සහ තරඟකාරිත්වය අවධාරණය කරන බව ද ඔහු වැඩිදුරටත් ප්‍රකාශ කළා.

