---
title: "Facebook හරහා Link Share කිරීමට පවුම් 9.99 ක ගාස්තුවක් අය කිරීමට Meta සමාගම පරීක්ෂණයක් දියත් කරයි"
date: 2025-12-22 14:50:00
---

# Facebook හරහා Link Share කිරීමට පවුම් 9.99 ක ගාස්තුවක් අය කිරීමට Meta සමාගම පරීක්ෂණයක් දියත් කරයි

![Thumbnail](https://helakuru.sgp1.cdn.digitaloceanspaces.com/esana/images/lib/meta-link.jpg)

Facebook පරිශීලකයන් තම පෝස්ට් හරහා බෙදා ගන්නා links ප්‍රමාණය සීමා කිරීමට Meta සමාගම පරීක්ෂණයක් ආරම්භ කර ඇති බව විදෙස් මාධ්‍ය වාර්තා කරනවා.

එක්සත් රාජධානියේ සහ ඇමෙරිකා එක්සත් ජනපදයේ ඇතැම් පරිශීලකයන්ට ලැබී ඇති නිල දැනුම්දීම්වලට අනුව, මාසික දායකත්ව ගාස්තුවක් නොගෙවා මසකට බෙදා ගත හැක්කේ Link දෙකක් පමණක් වන අතර මසකට පවුම් 9.99 කින් ආරම්භ වන ගාස්තුවක් ගෙවීමෙන් මෙම සීමාව ඉවත් කර ගත හැකි බවයි විදෙස් මාධ්‍ය වාර්තා සඳහන් කරන්නේ.

මෙය සීමිත පරීක්ෂණයක් බවත්, Subscription හරහා වැඩිපුර ලින්ක් ප්‍රමාණයක් පළ කිරීමට අවස්ථාව ලබා දීම, පරිශීලකයන්ට අමතර වටිනාකමක් එක් කරන්නේද යන්න තේරුම් ගැනීම මෙහි අරමුණ බවයි සඳහන් වන්නේ.

ෆේස්බුක් ආයතනය පවසන පරිදි මෙම ලින්ක් සීමා කිරීමේ පරීක්ෂණය දැනට බලපාන්නේ "Professional Mode" හෝ "Pages" භාවිතා කරන තෝරාගත් පරිශීලක කණ්ඩායමක් සඳහා පමණක් වන බවයි වැඩිදුරටත් සඳහන් වන්නේ.

