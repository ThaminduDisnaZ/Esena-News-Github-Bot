---
title: "මත්ද්‍රව්‍ය හා මුදල් තොගයක් සමඟ දෙවිනුවර ප්‍රදේශයේදී සැකකරුවකු අත්අඩංගුවට"
date: 2026-01-01 12:50:00
---

# මත්ද්‍රව්‍ය හා මුදල් තොගයක් සමඟ දෙවිනුවර ප්‍රදේශයේදී සැකකරුවකු අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

මත්ද්‍රව්‍ය හා මුදල් තොගයක් සමඟ සැකකරුවකු ගන්දර - දෙවිනුවර ප්‍රදේශයේදී අත්අඩංගුවට ගෙන තිබෙනවා.

ඔහු සතුව තිබී හෙරොයින් ග්‍රෑම් 115 මිලිග්‍රෑම් 200 ක්, අයිස් මත්ද්‍රව්‍ය ග්‍රෑම් 23 මිලිග්‍රෑම් 700 ක් හා ජාවාරමෙන් උපයා ගත් බවට සැක කරන රුපියල් ලක්ෂ 05 ක් පමණ වූ මුදල් ද සොයා ගෙන ඇති බවයි සඳහන් වන්නේ.

සැකකරු වයස අවුරුදු 38 ක් වන දෙවිනුවර ප්‍රදේශයේ පදිංචිකරුවකු වන අතර, මෙම සැකකරු විදේශගතව සිටින මත්ද්‍රව්‍ය ජාවාරම්කරුවකුගේ සමීපතමයකු වන බවට හා මොහු විසින් එම ජාවාරම්කරුගේ ජාවාරම්වලින් උපයන මුදල් සම්බන්ධව කටයුතු කරන අයකු බවට ද අනාවරණය වී තිබෙනවා.

සැකකරු අද (01) මාතර මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි පොලිසිය වැඩිදුරටත් සඳහන් කළේ.

