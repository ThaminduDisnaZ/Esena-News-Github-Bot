---
title: "HelaGo පස්වැනි රියදුරු හමුව අද කළුතරදී"
date: 2026-01-01 14:36:01
---

# HelaGo පස්වැනි රියදුරු හමුව අද කළුතරදී

![Thumbnail](https://helakuru.sgp1.cdn.digitaloceanspaces.com/esana/images/lib/HelaGo-News-Thumb.jpg)

ශ්‍රී ලංකාවේ විශාලතම ඩිජිටල් වේදිකාව වන හෙළකුරු විසින් හඳුන්වාදෙන, HelaGo ඇප් ටැක්සි සේවාවේ පස්වැනි රියදුරු හමුව අද (01) කළුතරදී පැවැත්වෙනවා.

ඒ අනුව, අද උදෑසන 11.00 සිට පස්වරු 4.00 දක්වා කටුකුරුන්ද හෙළකුරු පරිශ්‍රයේදී මෙම HelaGo රියදුරු හමුව සිදු කෙරෙමින් පවතිනවා.

HelaGo ඇප් ටැක්සි සේවාවට අලුතෙන් ලියාපදිංචි වීමට අවශ්‍ය රියදුරන් හට තම රියදුරු බලපත්‍රය, වාහන රක්ෂණ සහතිකය සහ ආදායම් බලපත්‍රය රැගෙන ඒමෙන් මෙහිදී ලියාපදිංචි වීමට හැකියාව පවතිනවා.

එසේම, ලියාපදිංචි වීමේදී යම් ගැටලුවක් මතුව ඇත්නම්, HelaGo නියෝජිතයන් හමුවී එය විසඳා ගැනීමට ද හැකියාව පවතිනවා.

මීට අමතරව HelaGo ඇප් ටැක්සි සේවාව සම්බන්ධයෙන් නිවැරදිව දැනුවත් කිරීම සඳහා වූ වැඩසටහනක් සඳහා එක්වීමට ද රියදුරන්ට මෙහිදී අවස්ථාව ලබාදී තිබෙනවා.

