---
title: "පුද්ගලයෙකුට පහරදුන් පොලිස් ස්ථානාධිපතිට ස්ථාන මාරුවක්"
date: 2025-12-18 11:50:00
---

# පුද්ගලයෙකුට පහරදුන් පොලිස් ස්ථානාධිපතිට ස්ථාන මාරුවක්

![Thumbnail](https://helakuru.sgp1.cdn.digitaloceanspaces.com/esana/images/lib/police-iopk.jpg)

පුද්ගලයෙකුට පහරදීමේ චෝදනාවකට අදාළව කුලියාපිටිය පොලිස් ස්ථානයේ අපරාධ අංශයේ ස්ථානාධිපතිවරයාව ස්ථාන මාරු කර යවා ඇති බව පොලිස් මූලස්ථානය පවසනවා.

ඒ අනුව, ඔහු කුලියාපිටිය පොලිස් ස්ථානයේ සිට මාවතගම පොලිස් ස්ථානය වෙත ස්ථාන මාරු කර ඇති බවයි නිවේදනයක් නිකුත් කරමින් පොලීසිය සඳහන් කරන්නේ.

සිවිල් ඇඳුමින් සැරසුණු පොලිස් නිලධාරියෙකු විසින් නිවසක රැඳී සිටින පුද්ගලයෙකුට පහරදීමේ වීඩියෝවක් පසුගිය දිනවල සමාජ මාධ්‍ය ජාලා ඔස්සේ සංසරණය වී තිබුණු අතර, එම සිද්ධිය සම්බන්ධයෙන් වයඹ පළාත භාර ජ්‍යෙෂ්ඨ නියෝජ්‍ය පොලිස්පතිවරයාගේ සෘජු අධීක්ෂණය යටතේ පරීක්ෂණයක් ආරම්භ කර ඇති බව වැඩිදුරටත් සඳහන් වන්නේ.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/6943719b55b83pdf_page_0.jpeg)

