---
title: "අයිස් සමඟ අත්අඩංගුවට ගත් කොස්තාපල්වරයෙක් රිමාන්ඩ් කිරීමට නියෝග"
date: 2025-12-18 12:30:00
---

# අයිස් සමඟ අත්අඩංගුවට ගත් කොස්තාපල්වරයෙක් රිමාන්ඩ් කිරීමට නියෝග

![Thumbnail](https://helakuru.sgp1.cdn.digitaloceanspaces.com/esana/images/lib/police-pc.jpg)

දෙමටගොඩ ප්‍රදේශයේදී අයිස් මත්ද්‍රව්‍ය ළඟ තබාගැනීමේ චෝදනාවකට අදාළව අත්අඩංගුවට ගත් පොලිස් නිලධාරියෙකු ඇතුළු සැකකරුවන් පස්දෙනෙකු රක්ෂිත බන්ධනාගාරගත කිරීමට නියෝග කර තිබෙනවා.

ඒ අනුව, අදාළ සැකකරුවන් ඊයේ (17) මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමෙන් පසුව, ඔවුන් දින 14 ක් දක්වා රක්ෂිත බන්ධනාගාරගත කිරීමට නියෝග කර ඇති බවයි සඳහන් වන්නේ.

සුරාබදු දෙපාර්තමේන්තුවේ නිලධාරීන්ට ලද තොරතුරක් මත, පසුගිය 16 වන දින දෙමටගොඩ පොලිස් ස්ථානය ඉදිරිපිට දුම්රිය හරස් මාර්ගයේ ආරක්ෂක කුටිය අසලදී අයිස් මත්ද්‍රව්‍ය ග්‍රෑම් 200 ක් සමඟ පොලිස් නිලධාරියෙකු ඇතුළු පුද්ගලයන් පස්දෙනෙකු අත්අඩංගුවට ගෙන තිබුණු බවයි වැඩිදුරටත් සඳහන් වන්නේ.

