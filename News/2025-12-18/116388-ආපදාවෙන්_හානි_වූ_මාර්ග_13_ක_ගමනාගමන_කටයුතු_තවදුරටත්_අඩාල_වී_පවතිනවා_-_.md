---
title: "ආපදාවෙන් හානි වූ මාර්ග 13 ක ගමනාගමන කටයුතු තවදුරටත් අඩාල වී පවතිනවා - මාර්ග සංවර්ධන අධිකාරිය"
date: 2025-12-18 11:30:00
---

# ආපදාවෙන් හානි වූ මාර්ග 13 ක ගමනාගමන කටයුතු තවදුරටත් අඩාල වී පවතිනවා - මාර්ග සංවර්ධන අධිකාරිය

![Thumbnail](https://helakuru.sgp1.cdn.digitaloceanspaces.com/esana/images/lib/ella-road.jpg)

‘දිට්වා’ සුළි කුණාටුව සමඟ ඇති වූ ආපදාවලින් හානි වූ මාර්ග 13 ක ගමනාගමන කටයුතු තවදුරටත් අඩාල වී ඇති බව මාර්ග සංවර්ධන අධිකාරිය පවසනවා.

ඒ අනුව, මධ්‍යම පළාතේ මාර්ග 09 ක්, ඌව පළාතේ එක් මාර්ගයක්, උතුරු පළාතේ මාර්ග 02 ක් සහ වයඹ පළාතේ එක් මාර්ගයක ගමනාගමනය අඩාල වී ඇති බවයි එම අධිකාරියේ අධ්‍යක්ෂ ජනරාල් විමල් කන්ඩම්බි සඳහන් කළේ.

එම ඇතැම් මාර්ගවල පාලම් අලුත්වැඩියා කිරීමට ඇති බවද, එම කටයුතු දැන් සිදුවෙමින් පවතින බවද අධ්‍යක්ෂ ජනරාල්වරයා වැඩිදුරටත් ප්‍රකාශ කර සිටියා.

