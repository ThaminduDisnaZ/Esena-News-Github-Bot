---
title: "මනම්පිටිය සහ සෝමාවතිය යන ප්‍රදේශ ජලයෙන් යටවීමේ අවදානමක් ඇතිවිය හැකියි, අවධානයෙන් සිටින්න"
date: 2025-12-18 14:51:39
---

# මනම්පිටිය සහ සෝමාවතිය යන ප්‍රදේශ ජලයෙන් යටවීමේ අවදානමක් ඇතිවිය හැකියි, අවධානයෙන් සිටින්න

![Thumbnail](https://helakuru.sgp1.cdn.digitaloceanspaces.com/esana/images/lib/victoria-jio.jpg)

මනම්පිටිය සහ සෝමාවතිය ප්‍රදේශ ජලයෙන් යටවීමේ අවදානමක් ඇතිවිය හැකි බැවින්, ඒ් පිළිබදව අවධානයෙන් සිටින ලෙසට පොළොන්නරුව දිස්ත්‍රික් ආපදා කළමනාකරණ ඒකකය නිවේදනය කර තිබෙනවා.

අද (18) පෙ.ව.10.20 ට, වික්ටෝරියා ජලාශයේ වාන් දොරටු 06 ක් 70cm බැගින් ද, රන්දෙණිගල ජලාශයේ වාන් දොරටු 02 ක් 2.5m සහ 1m බැගින් ද, රන්ටැබේ ජලාශයේ වාන් දොරටු 02 ක් 2m සහ 2.5m බැගින් ද විවෘත කොට තිබෙන බවයි සඳහන් වන්නේ.

පැය 06 ක පමණ කාලයක් තුළ එම ප්‍රදේශ වෙත ජලය ළගාවිය හැකි බවයි ආපදා කළමනාකරණ ඒකකය වැඩිදුරටත් සඳහන් කර ඇත්තේ‍.

මේ අතර, මහවැලි ගඟේ ජල මට්ටම ඉහළ යාම හේතුවෙන්, ලංකාපුර ප්‍රාදේශීය ලේකම් කොට්ඨාසයේ සුංගාවිල සිට සෝමාවතී දක්වා පිවිසෙන ප්‍රධාන මාර්ගයේ සියලු ගමනාගමන කටයුතු අද (18) දින පෙ. ව 11.00 වන විට තාවකාලිකව නවතා තිබෙනවා.

