---
title: "ලංකාවේ ප්‍රදේශ කිහිපයක වායු දූෂණය ඉහළ මට්ටමකට"
date: 2025-11-11 12:35:00
---

# ලංකාවේ ප්‍රදේශ කිහිපයක වායු දූෂණය ඉහළ මට්ටමකට

![Thumbnail](https://helakuru.sgp1.cdn.digitaloceanspaces.com/esana/images/lib/air-pollution-mask-archived.jpg)

මෙරට ප්‍රදේශ කිහිපයක වායු තත්ත්ව දර්ශක අගයන් ඉහළ මට්ටමකට පැමිණ ඇති බව මධ්‍යම පරිසර අධිකාරිය පවසනවා.

උතුරු නැගෙනහිර ප්‍රදේශවල වායු තත්ත්ව දර්ශක අගය ඒකක 150 දක්වා තරමක් අහිතකර තත්ත්වයක් ලෙස වර්ධනය වී ඇති බවයි මධ්‍යම පරිසර අධිකාරියේ පරිසර අධ්‍යාපන හා දැනුවත් කිරීම් අධ්‍යක්ෂ හා මාධ්‍ය ප්‍රකාශක, ආචාර්ය අජිත් ගුණවර්ධන සඳහන් කළේ.

අන්තර් දේශ සීමා අතර සිදුවන වායු සංසරණය හේතුවෙන් මෙම තත්ත්වය ඇතිවී තිබෙන බවද, මීට සති දෙකකට පෙර පැවති වායුගෝලයේ කැලඹිලි ස්වභාවය සමග උතුරු දෙසින් රට තුළට වායු දූෂකකාරක ඇතුළු වී ඇති බවද ඔහු සඳහන් කළා.

යාපනය, කිළිනොච්චිය හා මන්නාරම යන ප්‍රදේශවල වායු දර්ශක අගය 150 - 200 දක්වා ඉහළ ගොස් ඇති බවත්, මෙම තත්ත්වය ඉදිරියේ දී පහව යනු ඇතැයි පුරෝකථනය කළ හැකි බවයි ආචාර්ය අජිත් ගුණවර්ධන වැඩිදුරටත් ප්‍රකාශ කර සිටියේ.

