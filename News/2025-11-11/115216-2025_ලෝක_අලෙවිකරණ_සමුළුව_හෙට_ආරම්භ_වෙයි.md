---
title: "2025 ලෝක අලෙවිකරණ සමුළුව හෙට ආරම්භ වෙයි"
date: 2025-11-11 18:54:13
---

# 2025 ලෝක අලෙවිකරණ සමුළුව හෙට ආරම්භ වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/Slim-Thumb-1.jpg)

2025 ලෝක අලෙවිකරණ සමුළුවේ (World Marketing Forum - WMF) සමාරම්භක උත්සවය අද පැවැත් වුණා.

ප්‍රධාන සමුළුව හෙට (12) ගල්කිස්ස මවුන්ට් ලැවීනියා හෝටල් පරිශ්‍රය කේන්ද්‍ර කර ගනිමින් පැවැත්වීමට නියමිත අතර සමුළුව 16 වනදා දක්වා පැවැත්වීමට නියමිතයි.

මෙම සම්මන්ත්‍රණය සඳහා ශ්‍රී ලංකා අලෙවිකරණ ආයතනය (SLIM) ප්‍රථම වරට මෙවර සත්කාරකත්වය දරනවා.

මෙම සංසදය සඳහා ආසියාව, යුරෝපය, අප්‍රිකාව, අමෙරිකාව සහ ඕෂනියාව පුරා රටවල් 50කට අධික සංඛ්‍යාවක් හා ජාත්‍යන්තර සංගම් 50කට අධික සංඛ්‍යාවක ජ්‍යෙෂ්ඨ අලෙවිකරණ වෘත්තිකයන්, කර්මාන්ත නායකයින්, ගෝලීය සංස්ථා, ප්‍රතිපත්ති සම්පාදකයින් සහ ආයෝජකයින් එක් වීමට නියමිතයි.

