---
title: "UNP සහායෙන්, ආරච්චිකට්ටුව ප්‍රාදේශීය සභාවේ මංගල අයවැය මාලිමාව විසින් සම්මත කර ගනියි"
date: 2025-11-11 13:50:00
---

# UNP සහායෙන්, ආරච්චිකට්ටුව ප්‍රාදේශීය සභාවේ මංගල අයවැය මාලිමාව විසින් සම්මත කර ගනියි

![Thumbnail](https://helakuru.sgp1.cdn.digitaloceanspaces.com/esana/images/lib/arachchikattuwa-pradeshiya-saba.jpg)

පුත්තලම - ආරච්චිකට්ටුව ප්‍රාදේශීය සභාවේ මංගල අයවැය එක්සත් ජාතික පක්ෂයේ සහායෙන් සම්මත කර ගැනීමට ජාතික ජන බලවේගය අද (11) සමත් වී තිබෙනවා.

අද පැවති ආරච්චිකට්ටුව ප්‍රාදේශීය සභාවේ මංගල අයවැය ඡන්ද විමසීමේදී, අයවැයට පක්ෂව ජාතික ජන බලවේගයේ සභිකයින් 10 දෙනාට අමතරව එක්සත් ජාතික පක්ෂයේ සභිකයාද සිය ඡන්දය භාවිත කර තිබෙනවා.

අයවැයට පක්ෂව ඡන්ද 11 කුත්, විපක්ෂව ඡන්ද 11 කුත් හිමිවූ අතර, ඡන්ද සංඛ්‍යාව සමවීම හේතුවෙන් සභාපතිවරයා විසින් සිය තීරක ඡන්දය භාවිත කරමින් ආරච්චිකට්ටුව ප්‍රාදේශීය සභාවේ මංගල අයවැය සම්මත කර‍ගෙන ඇති බවයි සඳහන් වන්නේ.

