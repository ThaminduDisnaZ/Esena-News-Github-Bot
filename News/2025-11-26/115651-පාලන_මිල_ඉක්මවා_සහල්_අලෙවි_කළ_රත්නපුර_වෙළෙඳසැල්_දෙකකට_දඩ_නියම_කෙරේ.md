---
title: "පාලන මිල ඉක්මවා සහල් අලෙවි කළ රත්නපුර වෙළෙඳසැල් දෙකකට දඩ නියම කෙරේ"
date: 2025-11-26 11:30:00
---

# පාලන මිල ඉක්මවා සහල් අලෙවි කළ රත්නපුර වෙළෙඳසැල් දෙකකට දඩ නියම කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/ricenew[1].jpg)

දේශීය රතු කැකුළු සම්බා සහල් පාලන මිලට වැඩියෙන් අලෙවි කිරීම සම්බන්ධයෙන් රත්නපුර නගරයේ ප්‍රසිද්ධ සුපිරි වෙළෙඳසැලක් අධිකරණය හමුවේ වරද පිළිගෙන තිබෙනවා.

ඒ අනුව, රත්නපුර මහේස්ත්‍රාත් අධිකරණය විසින් අදාළ වෙළෙඳසැල් හිමියාට රුපියල් 500,000 ක දඩ මුදලක් නියම කර ඇති බවයි පාරිභෝගික අධිකාරිය සඳහන් කළේ.

එසේම කිරි සම්බා සහල් වැඩි මිලට අලෙවි කිරීම සම්බන්ධයෙන් රත්නපුර නගරයේ තොග වෙළෙඳසැලකට රුපියල් 200,000 ක දඩ මුදලක් නියම කර ඇති අතර, පොලිතීන් බහාලුම් මලු (ෂොපිං බෑග්) ගාස්තු අය නොකර ලබාදීම සම්බන්ධයෙන් වරද පිළිගත් ව්‍යාපාරිකයෙකුට රුපියල් 10,000 ක දඩ මුදලක් ද නියම කර ඇති බවයි වැඩිදුරටත් සඳහන් වන්නේ.

