---
title: "පන්නිපිටියේදී සුනඛයෙකු අනතුරට ලක්කළ කාන්තාවක් දෙසැම්බර් 09 දක්වා රිමාන්ඩ් කිරීමට නියෝග"
date: 2025-11-26 14:35:00
---

# පන්නිපිටියේදී සුනඛයෙකු අනතුරට ලක්කළ කාන්තාවක් දෙසැම්බර් 09 දක්වා රිමාන්ඩ් කිරීමට නියෝග

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

පන්නිපිටිය විද්‍යාල හන්දිය ප්‍රදේශයේදී වීථි සුනඛයෙකු මෝටර් රථයක ගැටී මිය යෑමේ සිදුවීම සම්බන්ධයෙන් අත්අඩංගුවට ගත් සැකකාර කාන්තාවක් දෙසැම්බර් 09 වැනිදා දක්වා රක්ෂිත බන්ධනාගාරගත කිරීමට හෝමාගම මහේස්ත්‍රාත් අධිකරණය විසින් නියෝග කර තිබෙනවා.

ඒ අනුව, පසුගිය නොවැම්බර් 14 වන දින කාන්තාවක් විසින් පැදවූ මෝටර් රථයට ගැටී අදාළ සුනඛයා මිය ගොස් තිබුණු අතර, මේ සම්බන්ධයෙන් වන පැමිණිල්ලක් නොවැම්බර් 16 වැනිදා පොලීසියට ඉදිරිපත් කර තිබුණා.

අදාළ නඩුව ඊයේ දිනයේ කැඳවූ අතර, එහිදී ඉදිරිපත් වූ කරුණු සලකා බැලූ හෝමාගම මහේස්ත්‍රාත් අධිකරණය විසින් මෝටර් රථය පැදවූ සැකකාර කාන්තාව දෙසැම්බර් 09 වැනිදා දක්වා රක්ෂිත බන්ධනාගාරගත කිරීමට නියෝග කර ඇති බවත්, යළි එදිනට නඩුව කැඳවීමට ද නියෝග කර ඇති බවයි වැඩිදුරටත් සඳහන් වෙන්නේ.

