---
title: "සිරිපා මළුව අවට පිරිසිදු කරන්න යුද හමුදාව එක්වෙයි"
date: 2025-11-26 14:10:00
---

# සිරිපා මළුව අවට පිරිසිදු කරන්න යුද හමුදාව එක්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/sripada-lk.jpg)

සිරිපා මළුව ආශ්‍රිතව වන්දනාකරුවන් විසින් බැහැර කර තිබුණු නොදිරන ප්ලාස්ටික් හා පොලිතින් ඇතුලු කසල ඉවත් කිරීමට යුද හමුදාවේ කමාන්ඩෝ සෙබළුන් එක්ව තිබෙනවා.

Clean Sri Lanka වැඩසටහන යටතේ, දැකුම්කළු දිවයිනක් සොම්නසින් පිරි ජනතාවක් යන්න යථාර්තයක් බවට පත්කර ගැනීමේ අරමුණෙන් විවිධ වැඩසටහන් ක්‍රියාත්මක වන අතර, ඒ අනුව මෙම වැඩසටහන ක්‍රියාත්මක කර ඇති බවයි සඳහන් වෙන්නේ.

ශ්‍රී පාදස්ථානාධිපති පූජ්‍ය බෙංගමුවේ ධම්මදින්න ස්වාමින් වහන්සේගේ අනුශාසනා පරිදි වැඩසටහන ක්‍රියාත්මක අතර, ත්‍රිවිධ හමුදාව, පොලිසිය සහ සිවිල් ආරක්ෂක දෙපාර්තමේන්තුවේ සහයෝගයෙන් මෙම වැඩසටහන ක්‍රියාත්මක වන බවයි වැඩිදුරටත් දැක්වෙන්නේ.

