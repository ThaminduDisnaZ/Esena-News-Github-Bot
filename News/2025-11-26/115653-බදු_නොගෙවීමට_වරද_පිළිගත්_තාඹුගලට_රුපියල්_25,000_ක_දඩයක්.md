---
title: "බදු නොගෙවීමට වරද පිළිගත් තාඹුගලට රුපියල් 25,000 ක දඩයක්"
date: 2025-11-26 10:50:00
---

# බදු නොගෙවීමට වරද පිළිගත් තාඹුගලට රුපියල් 25,000 ක දඩයක්

![Thumbnail](https://helakuru.sgp1.cdn.digitaloceanspaces.com/esana/images/lib/viranjith-thambugala.jpg)

දේශීය ආදායම් දෙපාර්තමේන්තුවට ලබාදිය යුතු වැට් බදු වාර්තා ඉදිරිපත් නොකිරීමේ චෝදනාවට වරද පිළිගත් අවුරා ලංකා සමාගමේ සභාපති විරංජිත් තාඹුගලට කොළඹ මහේස්ත්‍රාත් අධිකරණය විසින් රුපියල් 25,000 ක දඩයක් නියම කර තිබෙනවා.

2019 වර්ෂයේ තුන්වන කාර්තුව සඳහා එකතු කළ අගය මත බදු (වැට්) වාර්තා විධිමත්ව ඉදිරිපත් නොකිරීමේ චෝදනාව යටතේ, දේශීය ආදායම් කොමසාරිස්වරයා විසින් විරංජිත් තාඹුගලට එරෙහිව නඩුවක් ගොනු කර තිබුණා.

එම නඩුව කැඳවූ අවස්ථාවේ දී තමා අදාළ චෝදනාවට වරද පිළිගන්නා බව විරංජිත් තාඹුගල සිය නීතිඥවරයා මාර්ගයෙන් අධිකරණයට දැනුම් දුන් අතර, තම සේවාදායකයා විදේශ රටවල්වලින් රුපියල් කෝටි ගණනක ආදායම් මෙරටට ගෙනැවිත්, ඒවාට නිසි පරිදි බදු මුදල් ගෙවූ ව්‍යාපාරිකයෙකු බවයි එම නීතිඥවරයා අධිකරණයට දන්වා සිටියේ.

ඉදිරිපත් වූ කරුණු සලකා බැලූ අතිරේක මහේස්ත්‍රාත්වරයා විසින් වරද පිළිගත් විත්තිකාර විරංජිත් තාඹුගලට රුපියල් 25,000 ක දඩයක් නියම කර ඇති බවයි වැඩිදුරටත් සඳහන් වෙන්නේ.

පාර්ලිමේන්තු සජීවී විකාශය ‘එසැණ’ YouTube නාලිකාව හරහා මෙතැනින් නරඹන්න.

