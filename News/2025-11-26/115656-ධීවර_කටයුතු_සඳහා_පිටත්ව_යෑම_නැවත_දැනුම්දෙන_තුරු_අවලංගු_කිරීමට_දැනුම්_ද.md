---
title: "ධීවර කටයුතු සඳහා පිටත්ව යෑම නැවත දැනුම්දෙන තුරු අවලංගු කිරීමට දැනුම් දීමක්"
date: 2025-11-26 11:10:00
---

# ධීවර කටයුතු සඳහා පිටත්ව යෑම නැවත දැනුම්දෙන තුරු අවලංගු කිරීමට දැනුම් දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/bort-85.jpg)

බෙංගාල බොක්ක මුහුදු ප්‍රදේශය ආශ්‍රිතව පවතින අවදානම් සහිත අයහපත් කාලගුණික තත්ත්වය හේතුවෙන්, දිවයින වටා සියලුම ධීවර යාත්‍රාවන්ට රැකියාව සඳහා පිටත්වීම නැවත දැනුම් දෙනතුරු අවලංගු කර ඇති බව ධීවර හා ජලජ සම්පත් දෙපාර්තමේන්තුව පවසනවා.

ඒ අනුව, පවතින අවදානම් තත්ත්වය හමුවේ, එම මුහුදු ප්‍රදේශවල මේ වන විට රැකියාවේ නිරතව සිටින සියලුම ධීවර යාත්‍රා ගොඩබිමට හෝ ආරක්ෂිත ප්‍රදේශවලට යාත්‍රා කරන ලෙසත්, සියලුම ආරක්ෂිත පියවර අනුගමනය කරන ලෙසත් දැනුම්දෙන බවයි එම දෙපාර්තමේන්තුව සඳහන් කරන්නේ.

කාලගුණ විද්‍යා දෙපාර්තමේන්තුව විසින් නිකුත් කරන ඉදිරි නිවේදන සහ ගුවන් විදුලි පණිවුඩ කෙරෙහි දැඩි අවධානයෙන් කටයුතු කරන ලෙසට ධීවර හා ජලජ සම්පත් දෙපාර්තමේන්තුව වැඩිදුරටත් දන්වා සිටිනවා.

නොවැම්බර් 26 දින සිට නැවත දැනුම් දෙන තුරු දිවයින වටා වන ගැඹුරු සහ නොගැඹුරු මුහුදු ප්‍රදේශවල ධීවර සහ නාවුක කටයුතුවලින් වැළකී සිටින ලෙසට කාලගුණ විද්‍යා දෙපාර්තමේන්තුව විසින් දැනුම් දී තිබෙනවා.

පාර්ලිමේන්තු සජීවී විකාශය ‘එසැණ’ YouTube නාලිකාව හරහා මෙතැනින් නරඹන්න.

