---
title: "පවුල් 15,000 ක් පමණ නායයෑම් අවදානම් සහිත ප්‍රදේශවල ජීවත්වෙනවා - ජාතික ගොඩනැගිලි පර්යේෂණ සංවිධානය"
date: 2025-12-13 10:00:00
---

# පවුල් 15,000 ක් පමණ නායයෑම් අවදානම් සහිත ප්‍රදේශවල ජීවත්වෙනවා - ජාතික ගොඩනැගිලි පර්යේෂණ සංවිධානය

![Thumbnail](https://helakuru.sgp1.cdn.digitaloceanspaces.com/esana/images/lib/national-buiding-reserch-organisation.jpg)

පවුල් 15,000 ක් පමණ නායයෑම් අවදානම් සහිත ප්‍රදේශවල ජීවත්වන බවට හඳුනාගෙන ඇති බව ජාතික ගොඩනැගිලි පර්යේෂණ සංවිධානය පවසනව‍ා.

ප්‍රාදේශීය ලේකම් කාර්යාල හරහා ඉල්ලීම් ලැබුණු පසුව, අදාළ පවුල්වලට එම අවදානම පිළිබඳව දැනුම් දී ඇති බවයි නායයෑම් පර්යේෂණ සහ අවදානම් කළමනාකරණ අංශයේ ජ්‍යෙෂ්ඨ භූ විද්‍යාඥ වසන්ත සේනාධීර සඳහන් කර සිටියේ.

එසේම, 2019 වර්ෂයේදී නිකුත් කරන ලද වාර්තාවක් අනුව, කඩුගන්නාව ප්‍රදේශයේ මෑතකදී නායයෑමක් සිදු වූ ප්‍රදේශය මධ්‍යම අවදානම් කලාපයක් ලෙස වර්ගීකරණය කර ඇති බවද ඔහු පවසා සිටියා.

මේ අතර, මහනුවර සහ කුරුණෑගල දිස්ත්‍රික්කවල ප්‍රාදේශීය ලේකම් කොට්ඨාශ දහයක් සඳහා තවදුරටත් ඉවත් කිරීමේ රතු නිවේදන ක්‍රියාත්මක වන බවයි ජාතික ගොඩනැගිලි පර්යේෂණ සංවිධානය සඳහන් කර සිටි‍න්නේ.

