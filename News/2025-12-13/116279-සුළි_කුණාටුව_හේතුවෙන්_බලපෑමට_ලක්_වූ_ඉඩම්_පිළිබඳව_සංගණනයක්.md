---
title: "සුළි කුණාටුව හේතුවෙන් බලපෑමට ලක් වූ ඉඩම් පිළිබඳව සංගණනයක්"
date: 2025-12-13 15:45:00
---

# සුළි කුණාටුව හේතුවෙන් බලපෑමට ලක් වූ ඉඩම් පිළිබඳව සංගණනයක්

![Thumbnail](https://helakuru.sgp1.cdn.digitaloceanspaces.com/esana/images/lib/landslide-dd.jpg)

'දිට්වා' සුළු කුණාටුවෙන් හේතුවෙන් බලපෑමට ලක් වූ ඉඩම් පිළිබඳව සංගණනයක් සිදු කිරීමට ඉඩම් කොම්සාරිස් දෙපාර්තමේන්තුවේ අවධානය යොමුවී තිබෙනවා.

ඒ අනුව, නායයෑමට ලක් වූ ඉඩම්, රක්ෂිත බවට පත් කිරීමෙන් පසු එම ඉඩම් නැවත මැනීම් කටයුතු සිදුකළ යුතු බවයි ඉඩම් කොමසාරිස් ජනරාල් චන්දන රණවීර ආරච්චි සඳහන් කරන්නේ.

මෙහිදී අවදානම් කලාප තුළ පිහිටි ඉඩම් රක්‍ෂිත බවට පත් කිරීමට තීරණය කළහොත්, දීමනා බලපත්‍රයක් හිමි එම ඉඩම් සඳහා වටිනාකම තක්සේරු කර වන්දි මුදලක් හෝ නැවත ඉඩමක් ලබාදීමට ඉඩම් කොම්සාරිස් දෙපාර්තමේන්තුව සූදානම් වන බව සඳහන්.

අදාළ ඉඩම් සම්බන්ධයෙන් අදාළ දිස්ත්‍රික්කවල දිසාපතිවරුන්ගෙන් තොරතුරු කැඳවා ඇති අතර, මේ සම්බන්ධයෙන් දැනටමත් ආපදාවට ලක් වූ දිස්ත්‍රික්කයන්හි ඉඩම් කාර්යාල වෙත දන්වා යවා ඇති බවයි ඉඩම් කොමසාරිස් දෙපාර්තුමේන්තුවේ කොමසාරිස් ජනරාල් චන්දන රණවීර ආරච්චි වැඩිදුරටත් සඳහන් කර සිටියේ.

