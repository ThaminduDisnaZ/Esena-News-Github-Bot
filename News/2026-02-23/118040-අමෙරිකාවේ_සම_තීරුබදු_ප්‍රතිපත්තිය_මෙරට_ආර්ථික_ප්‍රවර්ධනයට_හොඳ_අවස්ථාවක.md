---
title: "අමෙරිකාවේ සම තීරුබදු ප්‍රතිපත්තිය මෙරට ආර්ථික ප්‍රවර්ධනයට හොඳ අවස්ථාවක් - ආචාර්ය අනිල් ජයන්ත"
date: 2026-02-23 17:50:00
---

# අමෙරිකාවේ සම තීරුබදු ප්‍රතිපත්තිය මෙරට ආර්ථික ප්‍රවර්ධනයට හොඳ අවස්ථාවක් - ආචාර්ය අනිල් ජයන්ත

![Thumbnail](https://helakuru.sgp1.cdn.digitaloceanspaces.com/esana/images/lib/anil-jayanthe-tax.jpg)

අමෙරිකාවේ සම තීරුබදු ප්‍රතිපත්තිය මෙරට ආර්ථික ප්‍රවර්ධනයට හොඳ අවස්ථාවක් බව මුදල් හා ක්‍රමසම්පාදන නියෝජ්‍ය අමාත්‍ය ආචාර්ය අනිල් ජයන්ත පවසනවා.

ඒ අනුව, අමෙරිකාවත් සමඟ වෙළඳාමේදී තිබූ තරගකාරීත්වයට අනෙක් රටවලින් ඇතිවිය හැකි බලපෑමෙන් කිසිදු අහිතකර තත්ත්වයක් ඇතිව නොමැති බවත්, මෙම තත්ත්වය මත තීරුබදු පැනවීමට කලින් තිබුණු තරගකාරී තත්ත්වයට කිසිදු හානියක් සිදු ව නොමැති බවත් මාධ්‍ය වෙත අදහස් දක්වමින් නියෝජ්‍ය අමාත්‍යවරයා ප්‍රකාශ කළා.

මේ අතර, ජාත්‍යන්තර මූල්‍ය අරමුදලේ ඉදිරි ණය වාරිකය ද ශ්‍රී ලංකාවට පහසුවෙන් ලබා ගැනීමට හැකි වනු ඇති බවත්, රාජ්‍ය මූල්‍ය කළමනාකරණ විනය සහ අදාළ සංඛ්‍යාත්මක නිර්ණායකයන් සම්පූර්ණ කර ඇති බවත් නියෝජ්‍ය අමාත්‍යවරයා වැඩිදුරටත් ප්‍රකාශ කළා.

