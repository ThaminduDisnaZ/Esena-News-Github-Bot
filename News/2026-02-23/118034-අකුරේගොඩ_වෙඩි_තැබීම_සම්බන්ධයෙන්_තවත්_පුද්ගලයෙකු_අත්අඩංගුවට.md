---
title: "අකුරේගොඩ වෙඩි තැබීම සම්බන්ධයෙන් තවත් පුද්ගලයෙකු අත්අඩංගුවට"
date: 2026-02-23 13:25:00
---

# අකුරේගොඩ වෙඩි තැබීම සම්බන්ධයෙන් තවත් පුද්ගලයෙකු අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

අකුරේගොඩදී නීතිඥවරයා සහ ඔහුගේ බිරිඳ ඝාතන සිද්ධියට අදාළව තවත් සැකකරුවකු අත්අඩංගුවට ගෙන ඇති බව පොලිසිය පවසනවා.

ඒ අනුව, මෙම ද්විත්ව ඝාතනයට පෙර වෙඩික්කරුවන් දෙදෙනා ලැගුම්හල් වෙත රැගෙන ආ කොට්ටාවේ පදිංචි ‘ජනක’ නමැත්තෙක් ද බස්නාහිර දකුණ අපරාධ කොට්ඨාසය විසින් අත්අඩංගුවට ගෙන ඇති බවයි සඳහන් වන්නේ.

විදේශගතව සිටින ‘මල්වානේ ටුටූ’ නමැති අපරාධකරුගේ උපදෙස් මත වෙඩික්කරුවන් ලැගුම්හල් වෙත රැගෙන විත් ඇත්තේ මෙම පුද්ගලයා වන අතර, මෙම සැකකරු ව්‍යාජ නම් භාවිත කරමින් වෙඩික්කරුවන්ට ලැගුම්හල්වල නැවතී සිටීමට පහසුකම් සලසා දී ඇති බවයි සඳහන් වන්නේ.

අයිස් මත්ද්‍රව්‍ය භාවිත කරන මෙම සැකකරු ‘මල්වානේ ටුටූ’ ගේ අයිස් මත්ද්‍රව්‍ය ජාවාරම සිදු කරන පුද්ගලයකු ලෙසටත් හඳුනාගෙන ඇති බවයි වැඩිදුරටත් සඳහන් වන්නේ.

