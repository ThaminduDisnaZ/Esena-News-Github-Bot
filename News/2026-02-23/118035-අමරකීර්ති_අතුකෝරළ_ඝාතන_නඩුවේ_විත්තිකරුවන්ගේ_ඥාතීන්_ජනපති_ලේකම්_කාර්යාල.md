---
title: "අමරකීර්ති අතුකෝරළ ඝාතන නඩුවේ විත්තිකරුවන්ගේ ඥාතීන් ජනපති ලේකම් කාර්යාලයට පැමිණෙයි"
date: 2026-02-23 14:10:00
---

# අමරකීර්ති අතුකෝරළ ඝාතන නඩුවේ විත්තිකරුවන්ගේ ඥාතීන් ජනපති ලේකම් කාර්යාලයට පැමිණෙයි

![Thumbnail](https://helakuru.sgp1.cdn.digitaloceanspaces.com/esana/images/lib/pmd-lkp.jpg)

පාර්ලිමේන්තු මන්ත්‍රී අමරකීර්ති අතුකෝරළ සහ ඔහුගේ ආරක්ෂක නිලධාරියා ඝාතනය කිරීමේ නඩු තීන්දුවට එරෙහිව ශ්‍රේෂ්ඨාධිකරණයට අභියාචනයක් ඉදිරිපත් කිරීමට කටයුතු කරන බව එම විත්තිකරුවන්ගේ ඥාතීන් පවසනවා.

ඒ අනුව, තමන්ට සිදු වූ අසාධාරණය සම්බන්ධයෙන් ජනාධිපති ලේකම් කාර්යාලය වෙත ලිඛිතව ලිපියක් භාර දුන් බවත්, පංච පුද්ගල අධිකරණයකින් සාධාරණ තීන්දුවක් බලාපොරොත්තු වන බවත්, ජනාධිපති අධ්‍යක්ෂ ජනරාල්වරයකු සමඟ සිදු කළ සාකච්ඡාවකින් අනතුරුව මාධ්‍ය වෙත අදහස් පළ කරමින් ඔවුන් සඳහන් කළා.

මෙම අභියාචනය හරහා දඬුවම් නියම වූ 12 දෙනා යළි නිදහස් කර ගැනීමට බලාපොරොත්තු වන බවයි එම ඥාතීන් වැඩිදුරටත් ප්‍රකාශ කළේ.

