---
title: "එංගලන්තයේ DCTS සහනය යටතේ නිෂ්පාදනය කළ ඇඟලුම් නිෂ්පාදන නැරඹීමට බ්‍රිතාන්‍ය මහ කොමසාරිස් එක්වෙයි"
date: 2026-02-23 17:20:00
---

# එංගලන්තයේ DCTS සහනය යටතේ නිෂ්පාදනය කළ ඇඟලුම් නිෂ්පාදන නැරඹීමට බ්‍රිතාන්‍ය මහ කොමසාරිස් එක්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/chathura-kop.jpg)

සංවර්ධනය වෙමින් පවතින රටවල වෙළඳ පටිපාටිය (DCTS) යටතේ ලැබෙන සහනයන් පිළිබඳ ව සොයා බැලීම සඳහා බ්‍රිතාන්‍ය මහ කොමසාරිස් ඇන්ඩෘ පැට්‍රික් සහ කර්මාන්ත හා ව්‍යවසායකත්ව සංවර්ධන නියෝජ්‍ය අමාත්‍ය චතුරංග අබේසිංහ නිරීක්ෂණ චාරිකාවකට එක් ව තිබෙනවා.

ඒ අනුව, එක්සත් රාජධානිය විසින් හඳුන්වා දුන් නව වෙළඳ සංශෝධන හේතුවෙන් ශ්‍රී ලංකාවේ ඇඟලුම් අපනයන ක්ෂේත්‍රය 10% කට වඩා වැඩි වර්ධනයක් අත්කර ගනු ඇතැයි අපේක්ෂා කරන බවයි සඳහන් වන්නේ.

මෙම නව සංශෝධනය යටතේ ශ්‍රී ලංකාවේ නිෂ්පාදකයන්ට නිෂ්පාදනය කරන ඇඟලුම්, බදු රහිතව (Duty-free) බ්‍රිතාන්‍ය වෙළඳපොළට අපනයනය කළ හැකි අතර, මෙමඟින් ශ්‍රී ලංකාවේ නිෂ්පාදන පිරිවැය අඩු වී ජාත්‍යන්තර වෙළඳපොළේ තරගකාරිත්වය ඉහළ යන බවයි වැඩිදුරටත් සඳහන් වන්නේ.

