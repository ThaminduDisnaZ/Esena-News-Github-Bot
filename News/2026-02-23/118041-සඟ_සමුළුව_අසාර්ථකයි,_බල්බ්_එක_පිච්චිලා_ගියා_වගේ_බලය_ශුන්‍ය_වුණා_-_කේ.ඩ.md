---
title: "සඟ සමුළුව අසාර්ථකයි, බල්බ් එක පිච්චිලා ගියා වගේ බලය ශුන්‍ය වුණා - කේ.ඩී. ලාල්කාන්ත"
date: 2026-02-23 18:50:00
---

# සඟ සමුළුව අසාර්ථකයි, බල්බ් එක පිච්චිලා ගියා වගේ බලය ශුන්‍ය වුණා - කේ.ඩී. ලාල්කාන්ත

![Thumbnail](https://helakuru.sgp1.cdn.digitaloceanspaces.com/esana/images/lib/kd-lalkantha-minister-ty.jpg)

සඟ සමුළුව සඳහා හික්ෂු සහභාගිත්වය බලාපොරොත්තු වූ ප්‍රමාණයට වඩා ඉතා අඩු මට්ටමක පැවති බවද, එය අසාර්ථක බවද අමාත්‍ය කේ.ඩී. ලාල්කාන්ත පවසනවා.

ඒ අනුව, 8,000 ක පමණ සහභාගිත්වයක් ඊට අපේක්ෂා කළ ද, පැමිණ සිටියේ ස්වාමීන් වහන්සේලා 275 - 300 අතර පිරිසක් පමණක් බවයි අද (23) මාධ්‍ය වෙත අදහස් දක්වමින් අමාත්‍යවරයා ප්‍රකාශ කළේ.

රටේ පවතින වත්මන් යහපත් පාලනය සහ ආර්ථිකය ඉදිරියට යන ස්වරූපය, නව දේශපාලන සංස්කෘතිය සහ ප්‍රජාතන්ත්‍රවාදය කෙරෙහි ඇති විශ්වාසය, ජාතිවාදයට එරෙහිව සමාජයේ පවතින විරෝධය, ඇතැම් භික්ෂූන් වහන්සේලා සම්බන්ධයෙන් සමාජය තුළ පවතින කලකිරීම ආදිය මෙම සමුළුව අසාර්ථක වීමට හේතු වන්නට ඇති බව අමාත්‍යවරයා පවසා සිටියා.

මෙම සමුළුවට සහභාගී වූ භික්ෂූන් වහන්සේලා මීට පෙර සමාජය තුළ යම් බලයක් පෙන්වා සිටියා නම්, මෙම සමුළුවේ අසාර්ථකත්වයත් සමඟ එම බලය ‘බල්බ් එක පිච්චිලා ගිය’ ආකාරයෙන් ශුන්‍ය වී ගිය බවයි අමාත්‍ය කේ.ඩී. ලාල්කාන්ත වැඩිදුරටත් සඳහන් කර සිටියේ.

