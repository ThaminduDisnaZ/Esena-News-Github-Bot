---
title: "මීගොඩ ප්‍රදේශයේ නිවසක් බිඳ ලක්ෂ 25 ක රන් ආභරණ තොගයක් සොරකම් කළ සැකකරුවකු අත්අඩංගුවට"
date: 2026-02-23 10:10:00
---

# මීගොඩ ප්‍රදේශයේ නිවසක් බිඳ ලක්ෂ 25 ක රන් ආභරණ තොගයක් සොරකම් කළ සැකකරුවකු අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

මීගොඩ ප්‍රදේශයේ නිවසක් බිඳ, රන් ආභරණ තොගයක් සොරකම් කළ පුද්ගලයකු මීගොඩ පොලිසිය විසින් අත්අඩංගුවට ගෙන තිබෙනවා.

එම රන් ආභරණ තොගයේ වටිනාකම රුපියල් 2,550,000 ක් බවයි පොලිසිය සඳහන් කළේ.

මීගොඩ පොලිස් ස්ථානයේ නිලධාරීන් කණ්ඩායමකට ලද තොරතුරක් මත වැටලීමක් සිදු කර මෙම සැකකරු අත්අඩංගුවට ගෙන ඇති අතර, මෙලෙස අත්අඩංගුවට ගෙන ඇත්තේ වයස අවුරුදු 52 ක් වන පුවක්වත්තහේන, මීගොඩ ප්‍රදේශයේ පදිංචිකරුවකු බවයි සඳහන් වන්නේ.

සැකකරු සන්තකයේ තිබී සොරාගන්නා ලද රන් මාල 04 ක්, රන් මුදු 03 ක්, පංචායුධයක්, පෙන්ඩනයක්, මුදල් රුපියල් 18,770 ක් හා රන් භාණ්ඩ උකස් කරන ලද බිල්පත් 03 ක් පොලිස් භාරයට ගෙන ඇති අතර, සිද්ධිය සම්බන්ධයෙන් වැඩිදුර විමර්ශන ක්‍රියාත්මක වනවා.

