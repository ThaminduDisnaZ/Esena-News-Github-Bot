---
title: "කළුතර රිය අනතුරකින් තරුණයෙක් මරුට"
date: 2026-02-23 10:35:00
---

# කළුතර රිය අනතුරකින් තරුණයෙක් මරුට

![Thumbnail](https://helakuru.sgp1.cdn.digitaloceanspaces.com/esana/images/lib/accident-new.jpg)

කළුතර උතුර, නාගස්හන්දිය ප්‍රදේශයේදී මෝටර් රථයක් හා යතුරුපැදියක් එකිනෙක ගැටීමෙන් සිදු වූ අනතුරකින් 21 හැවිරිදි තරුණයෙක් මිය ගොස් තිබෙනවා.

යතුරුපැදියේ ගමන් ගත් පසුපැදිකරු ද බරපතළ තුවාල ලබා රෝහල්ගත කිරීමට පියවර ගෙන ඇති බවයි පොලිසිය සඳහන් කරන්නේ.

මෙම තරුණයා ඔහුගේ මිතුරකු සමඟ පානදුර දෙස සිට කළුතර දෙසට යතුරුපැදියෙන් ගමන් කර ඇති අතර, නාගස්හන්දිය ප්‍රදේශයේදී දකුණු දෙසට ඇති මාවතට හැරවීමට උත්සාහ කිරීමේදී ඊට ඉදිරියෙන් පැමිණි මෝටර් රථයේ ගැටීමෙන් මෙසේ අනතුරට ලක්ව තිබෙනවා.

මෝටර් රථය පැදවූ රියදුරු කළුතර උතුර පොලිසිය විසින් අත්අඩංගුවට ගෙන ඇති බවයි වැඩිදුරටත් සඳහන් වන්නේ.

