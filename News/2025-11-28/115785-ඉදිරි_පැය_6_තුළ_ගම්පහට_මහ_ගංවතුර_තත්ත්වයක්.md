---
title: "ඉදිරි පැය 6 තුළ ගම්පහට මහ ගංවතුර තත්ත්වයක්"
date: 2025-11-28 16:31:41
---

# ඉදිරි පැය 6 තුළ ගම්පහට මහ ගංවතුර තත්ත්වයක්

![Thumbnail](https://helakuru.sgp1.cdn.digitaloceanspaces.com/esana/images/lib/floods-w.jpg)

අත්තනගලු ඔය ද්‍රෝණිය ආශ්‍රිතව ගම්පහ නගරය සඳහා විශේෂ ගංවතුර අනතුරු ඇඟවීමේ රතු නිවේදනයක් වාරිමාර්ග දෙපාර්තමේන්තුව විසින් නිකුත් කර තිබෙනවා.

ඉදිරි පැය 06 ක කාලය තුළදී ගම්පහ නගරය හා ඒ අවට අත්තනගලු ඔය සහ උරුවල් ඔය නිම්නවල පහත් බිම්වලට මහ ගංවතුර තත්ත්වයක් ඇති විය හැකි බවයි වාරිමාර්ග දෙපාර්තමේන්තුව නිවේදනය කරන්නේ.

ජීවිත හා දේපොළ ආරක්ෂා කර ගැනීමට දැඩි සැලකිල්ලෙන් කටයුතු කරන ලෙසට එම ප්‍රදේශවල පදිංචි ජනතාවට මෙන්ම නගරයේ වෙළෙඳසැල් හිමිකරුවට වාරිමාර්ග දෙපාර්තමේන්තුව දන්වා සිටිනවා.

