---
title: "ඉදිරි පැය 24 තුළ කැළණි ගංගා නිම්නයේ පහත්බිම් වලට මෑත ඉතිහාසයේ ඇති නොවූ මට්ටමේ අධි අවදානම් ගංවතුර තත්ත්වයක්"
date: 2025-11-28 15:18:42
---

# ඉදිරි පැය 24 තුළ කැළණි ගංගා නිම්නයේ පහත්බිම් වලට මෑත ඉතිහාසයේ ඇති නොවූ මට්ටමේ අධි අවදානම් ගංවතුර තත්ත්වයක්

![Thumbnail](https://helakuru.sgp1.cdn.digitaloceanspaces.com/esana/images/lib/floods-w.jpg)

කැළණි ගංගා ද්‍රෝණිය සඳහා අධි අවදානම් ගංවතුර අනතුරු ඇඟවීමේ නිවේදනයක් වාරිමාර්ග දෙපාර්තමේන්තුව විසින් නිකුත් කර තිබෙනවා.

කැළණි ගංගා ද්‍රෝණියේ මධ්‍ය ප්‍රදේශවල බොහෝ ස්ථානවලට මේ වනවිට අධික වර්ෂාපතනයක් ලැබී ඇති බවත්, එම වර්ෂා තත්ත්වය ද, කැළණි ගඟ ඉහළ ද්‍රෝණියේ පිහිටි ජලාශවලින් පිටකරනු ලබන ජල ප්‍රමාණය සහ වාරිමාර්ග දෙපාර්තමේන්තුව මගින් කැළණි ගංගා ද්‍රෝණියේ නඩත්තු කරනු ලබන ගංගා ජල මාපකවල මට්ටම විශ්ලේෂණය අනුව ද, මේ මොහොතේ සිට ඉදිරි පැය 24 කාලය තුළ කැළණි ගංගා නිම්නයේ පහත්බිම් ප්‍රදේශවලට මෑත ඉතිහාසයේ ඇති නොවූ මට්ටමේ අධි අවදානම් ගංවතුර තත්ත්වයක් ඇතිවිය හැකි බවට එම නිවේදනය මගින් අනතුරු අඟවනවා.

මේ තත්ත්වයෙන් ජීවිත ආරක්ෂා කර ගැනීම පිණිස වැඩි සැලකිල්ලෙන් කටයුතු කරන ලෙසත්, හැකි අයුරින් ආරක්ෂිත ස්ථානයක් කරා හැකි ඉක්මනින් ළඟාවන ලෙසත්, එම ප්‍රදේශවල පදිංචි මහජනතාවගෙන් ඉල්ලා සිටින බවයි එම නිවේදනයේ වැඩිදුරටත් දැක්වෙන්නේ.

 

![Image](https://helakuru.sgp1.cdn.digitaloceanspaces.com/esana/images/69295f7ccfb72pdf_page_0.jpeg)

