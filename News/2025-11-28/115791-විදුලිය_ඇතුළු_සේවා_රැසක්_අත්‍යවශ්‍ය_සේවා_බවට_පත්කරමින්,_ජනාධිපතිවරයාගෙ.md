---
title: "විදුලිය ඇතුළු සේවා රැසක් අත්‍යවශ්‍ය සේවා බවට පත්කරමින්, ජනාධිපතිවරයාගෙන් අතිවිශේෂ ගැසට් නිවේදනයක්"
date: 2025-11-28 20:52:49
---

# විදුලිය ඇතුළු සේවා රැසක් අත්‍යවශ්‍ය සේවා බවට පත්කරමින්, ජනාධිපතිවරයාගෙන් අතිවිශේෂ ගැසට් නිවේදනයක්

![Thumbnail](https://helakuru.sgp1.cdn.digitaloceanspaces.com/esana/images/lib/gazzete-thumb-new-archived.jpg)

'දිට්වා' සුළි කුණාටුවෙන් ඇති වූ ආපදා තත්ත්වයට ප්‍රතිචාර වශයෙන්, ජනාධිපති අනුර කුමාර දිසානායක විසින් ප්‍රජා ජීවිතයට අත්‍යවශ්‍ය සේවාවන් රාශියක් අතිවිශේෂ ගැසට් නිවේදනයක් මගින් ප්‍රකාශයට පත් කර තිබෙනවා.

1979 අංක 61 දරන අත්‍යවශ්‍ය මහජන සේවා පනතේ 2 වන වගන්තිය යටතේ වන බලතල ක්‍රියාත්මක කරමින් ජනාධිපතිවරයා විසින් මෙම ගැසට්ටුව නිකුත් කර ඇති බවයි සඳහන් වන්නේ.

අත්‍යවශ්‍ය සේවාවන් ලෙස ප්‍රකාශයට පත් කර ඇති සේවාවන් :

* විදුලිබල සැපයුම සහ ප්‍රතිසංස්කරණය

* ඉන්ධන බෙදා හැරීම (ඛනිජ තෙල් නිෂ්පාදන සහ ගෑස්)

* රෝහල් සහ සෞඛ්‍ය සේවා

* මගීන් සහ භාණ්ඩ සඳහා පොදු ප්‍රවාහනය

* ප්‍රවාහන හා සංචාරක යටිතල පහසුකම් නඩත්තු කිරීම (මාර්ග, දුම්රිය, ගුවන්, මහාමාර්ග, පාලම්, ගුවන්තොටුපළ, වරාය)

* ජල සැපයුම සහ ජලාපවහනය

* ආහාර සහ අත්‍යවශ්‍ය භාණ්ඩ බෙදා හැරීම

* පරිපාලන සේවා (දිස්ත්‍රික් හා ප්‍රාදේශීය ලේකම් කාර්යාල, ග්‍රාම නිලධාරීන්, සමෘද්ධි නිලධාරීන්)

* ගිලන් රථ සේවා

* රාජ්‍ය බැංකු සහ රක්ෂණ සේවා (මහ බැංකුව ඇතුළුව)

* පළාත් පාලන ආයතන සේවා (ජලය, විදුලිය, ජලාපවහනය, අපජල පද්ධතිය, ගිනි නිවීම, කසළ ඉවත් කිරීම)

* වාරිමාර්ග සේවා

* විදුලි සංදේශ සහ මාධ්‍ය සේවා

* පහත් බිම් ගොඩකිරීම සහ සංවර්ධනය

* කෘෂිකාර්මික හා කෘෂිකාර්මික රක්ෂණ සේවා

