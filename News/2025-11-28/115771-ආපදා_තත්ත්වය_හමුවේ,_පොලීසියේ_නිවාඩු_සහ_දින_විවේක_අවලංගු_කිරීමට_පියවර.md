---
title: "ආපදා තත්ත්වය හමුවේ, පොලීසියේ නිවාඩු සහ දින විවේක අවලංගු කිරීමට පියවර"
date: 2025-11-28 11:27:15
---

# ආපදා තත්ත්වය හමුවේ, පොලීසියේ නිවාඩු සහ දින විවේක අවලංගු කිරීමට පියවර

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

දිවයිනට බලපා ඇති අයහපත් කාලගුණික තත්ත්වය හේතුවෙන් සියලු පොලිස් නිලධාරීන්ගේ නිවාඩු සහ දින විවේක අවලංගු කර ඇති බව පොලිස් මූලස්ථානය පවසනවා.

ඒ අනුව, එළඹෙන 30 වැනිදා දක්වා මෙය ක්‍රියාත්මක වන බවයි පොලිස් මාධ්‍ය ප්‍රකාශක, සහකාර පොලිස් අධිකාරී එෆ්.යූ. වූට්ලර් නිවේදනය කළේ.

යම් නිලධාරියෙකුට පවතින ආපදා තත්ත්වය හමුවේ අනුයුක්ත කර ඇති පොලීසියට රාජකාරී සඳහා වාර්තා කිරීමට නොහැකි නම්, ළඟම ඇති පොලීසියට රාජකාරී සඳහා වාර්තා කරන ලෙසද පොලිස් මාධ්‍ය ප්‍රකාශකවරයා වැඩිදුරටත් සඳහන් කර සිටියා.

