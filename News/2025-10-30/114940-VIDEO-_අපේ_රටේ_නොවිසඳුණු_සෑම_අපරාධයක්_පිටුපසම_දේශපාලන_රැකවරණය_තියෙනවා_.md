---
title: "VIDEO: අපේ රටේ නොවිසඳුණු සෑම අපරාධයක් පිටුපසම දේශපාලන රැකවරණය තියෙනවා - ජනපති"
date: 2025-10-30 17:45:00
---

# VIDEO: අපේ රටේ නොවිසඳුණු සෑම අපරාධයක් පිටුපසම දේශපාලන රැකවරණය තියෙනවා - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/anura-ratama-anurata-kml.jpg)

රටේ මෙතෙක් නොවිසඳුණු සෑම අපරාධයක් පිටුපසම දේශපාලන රැකවරණය තිබුණු බව ජනාධිපති අනුර කුමාර දිසානායක පවසනවා.

මෙරට පොලිසිය ඉතාමත් දක්ෂ බවත්, ආන්දෝලනයට තුඩු දෙන අවස්ථාවක දී ඉතා හොඳින් පරීක්ෂණ සිදු කර කෙටි කාලයක් තුළ අපරාධකරුවන් නීතිය හමුවට ගෙන ඒමට පොලිසියට හැකි බවයි අද (30) "රටම එකට" ජාතික මෙහෙයුම් වැඩසටහන දියත් කිරීමේ සමාරම්භක අවස්ථාවට එක් වෙමින් ජනාධිපතිවරයා සඳහන් කළේ.

මෙරට අපරාධයක් නොවිසඳී ඇත්නම්, ඒ පිටුපස දේශපාලන ආරක්ෂාව තිබුණු බව ද, ලසන්ත වික්‍රමතුංග ඝාතනය, තාජුඩීන් ඝාතනය හා මාධ්‍යවේදීන්ට පහරදීම වැනි දේවල් නොවිසඳී ඇත්තේ පොලිසියේ අදක්ෂකම නිසා නොව, දේශපාලන රැකවරණය නිසා බව ද ජනාධිපති අනුර කුමාර දිසානායක වැඩිදුරටත් ප්‍රකාශ කර සිටියා.

ජනාධිපතිවරයා සිදු කළ ප්‍රකාශය පහතින් නරඹන්න.

 

[Watch Video](https://youtube.com/embed/4oHTebR-3Ok)

තවත් වීඩියෝ පුවත් නැරඹීමට එසැණ YouTube නාලිකාව Subscribe කර පිවිසෙන්න.

