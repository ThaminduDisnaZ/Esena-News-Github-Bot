---
title: "ඉන්දීය වීසා සම්බන්ධ සේවා ගැන දැනුම් දීමක්"
date: 2025-10-30 09:15:00
---

# ඉන්දීය වීසා සම්බන්ධ සේවා ගැන දැනුම් දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/india-mkl.jpg)

ඉන්දීය වීසා සහ කොන්සියුලර් සේවා කටයුතු නොවැම්බර් 03 වැනිදා සිට ඉන්දීය මහ කොමසාරිස් කාර්යාලය විසින් සෘජුවම මෙහෙයවන බව ඉන්දීය කොමසාරිස් කාර්යාලය දැනුම් දෙනවා.

වීසා ආශ්‍රිත කටයුතු සිදු කරන බාහිර ආයතනය ක්‍රියාත්මක වන්නේ ඔක්තෝබර් 31 දක්වා පමණක් බවයි නිවේදනයක් නිකුත් කරමින් ඉන්දීය මහ කොමසාරිස් කාර්යාලය සඳහන් කරන්නේ.

ලබන සඳුදා සිට ඉන්දීය වීසා, විදේශ ගමන් බලපත්‍ර හා කොන්සියුලර් සේවා යන සියලු කටයුතු කොළඹ පිහිටි ඉන්දීය මහ කොමසාරිස් කාර්යාලය, මහනුවර සහකාර ඉන්දීය මහ කොමසාරිස් කාර්යාලය හා යාපනය කොන්සල් කාර්යාලය මඟින් සෘජුවම සිදු කිරීමට නියමිතයි.

