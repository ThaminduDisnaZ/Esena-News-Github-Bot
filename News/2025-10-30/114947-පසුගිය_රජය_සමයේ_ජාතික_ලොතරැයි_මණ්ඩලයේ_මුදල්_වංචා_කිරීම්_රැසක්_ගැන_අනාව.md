---
title: "පසුගිය රජය සමයේ ජාතික ලොතරැයි මණ්ඩලයේ මුදල් වංචා කිරීම් රැසක් ගැන අනාවරණයක්"
date: 2025-10-30 17:15:00
---

# පසුගිය රජය සමයේ ජාතික ලොතරැයි මණ්ඩලයේ මුදල් වංචා කිරීම් රැසක් ගැන අනාවරණයක්

![Thumbnail](https://helakuru.sgp1.cdn.digitaloceanspaces.com/esana/images/lib/fdfdbd.jpg)

පසුගිය රජය සමයේ ජාතික ලොතරැයි මණ්ඩලයේ ලොතරැයි මුදල් වංචා කිරීම් රැසක් සිදු වී ඇති බව එහි වත්මන් සභාපති එම්.ඩී.සී.ඒ. පෙරේරා පවසනවා.

ඒ අනුව, දේශපාලන සම්බන්ධතා මත ලොතරැයි අලෙවි නියෝජිතයින් ලෙස පත් කළ පිරිසක් මහා පරිමාණයෙන් ජාතික ලොතරැයි මණ්ඩලයට මුදල් ගෙවීම පැහැර හැර ඇති බවයි මාධ්‍ය හමුවකට එක් වෙමින් වත්මන් සභාපතිවරයා සඳහන් කළේ.

අකිල විරාජ් කාරියවසම්ගේ නෑනා වන ලකීෂා තරංගිකා රාජපක්ෂ නමැති අලෙවි නියෝජිතවරිය විසින් රුපියල් ලක්ෂ 98 ක් ගෙවීමට ඇති බව ඔහු සඳහන් කළා.

එසේම තවත් අලෙවි නියෝජිතවරියක් වන විජිතා නන්දනීට එම නියෝජිත ධුරය ලබා දීමට උපදෙස් ලබා දී ඇත්තේ හේෂා විතානගේ බවත්, ඇය හේෂා විතානගේ මන්ත්‍රීවරයාගේ බිරිඳ බවත්, ඇය රුපියල් ලක්ෂ 21 ක මුදල් ගෙවීම පැහැර හැර ඇති බවයි ඔහු ප්‍රකාශ කළේ.

එසේම දුමින්ද දිසානායක, නවීන් දිසානායක, රවී කරුණානායක, ගාමිණී ලොකුගේ ආදී දේශපාලඥයන්ගේ නිර්දේශ මත අලෙවි නියෝජිත ධුර ලබාදුන් අයද මුදල් ගෙවීම පැහැර ඇර ඇති බවයි ඔහු පෙන්වා දෙන්නේ.

මෙම වංචා ක්‍රියා සඳහා වගකිව යුත්තන්ට එරෙහිව නීතිය ක්‍රියාත්මක කරන බවයි මාධ්‍ය හමුවකට එක් වෙමින් වත්මන් සභාපතිවරයා වැඩිදුරටත් සඳහන් කළේ.

