---
title: "ගිනිකොනදිග මුහුදේ අනතුරට පත් ධීවර යාත්‍රාවක් මුදා ගැනීමට නාවික හමුදා යාත්‍රාවක් යොදවයි"
date: 2025-10-30 09:45:15
---

# ගිනිකොනදිග මුහුදේ අනතුරට පත් ධීවර යාත්‍රාවක් මුදා ගැනීමට නාවික හමුදා යාත්‍රාවක් යොදවයි

![Thumbnail](https://helakuru.sgp1.cdn.digitaloceanspaces.com/esana/images/lib/bort-85.jpg)

මෙරට ගිනිකොනදිග මුහුදු ප්‍රදේශයේ දී අනතුරට ලක්වූ බහුදින ධීවර යාත්‍රාවක සිටි ධීවරයින් බේරා ගැනීමේ මෙහෙයුම් සඳහා නාවික හමුදාවට අයත් විශේෂ නෞකාවක් පිටත් කර යවා ඇති බව නාවික හමුදාව පවසනවා.

ගිනිකොනදිග මුහුදු ප්‍රදේශයේ නාවික සැතපුම් 300 ක පමණ දුරින් මෙම ධීවර යාත්‍රාව අනතුරට ලක් වී ඇති බවයි නාවික හමුදාව සඳහන් කළේ.

එහිදී අදාළ ධීවර යාත්‍රාවේ සිටි ධීවරයින් සිව් දෙනෙකු ඉන්දුනීසියානු ධීවර බෝට්ටුවක් මඟින් මුදා ගෙන ඇති බවට නාවික හමුදාව වෙත තොරතුරු ලැබී ඇති බවද, එම ධීවරයින් මුදා ගැනීම සඳහා ශ්‍රී ලංකා නාවික හමුදාවට අයත් නෞකාව කටයුතු කරමින් ඇති බවද සඳහන්.

අනතුරට ලක් වූ අදාළ බහුදින ධීවර යාත්‍රාව පසුගිය අගෝස්තු 31 වැනි දින දෙවුන්දර ධීවර වරායෙන් ධීවර කටයුතු සඳහා පිටත්ව ගොස් ඇති අතර, එම යාත්‍රාව පසුගිය 16 වැනි දින සිට අතුරුදන්ව ඇති බවට ධීවර යාත්‍රාවේ හිමිකරු විසින් දැනුම් දී ඇති බවයි ධීවර දෙපාර්තමේන්තුව පවසා සිටියේ.

