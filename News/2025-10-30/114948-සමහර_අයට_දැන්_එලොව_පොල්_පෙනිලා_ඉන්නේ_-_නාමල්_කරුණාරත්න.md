---
title: "සමහර අයට දැන් එලොව පොල් පෙනිලා ඉන්නේ - නාමල් කරුණාරත්න"
date: 2025-10-30 19:45:00
---

# සමහර අයට දැන් එලොව පොල් පෙනිලා ඉන්නේ - නාමල් කරුණාරත්න

![Thumbnail](https://helakuru.sgp1.cdn.digitaloceanspaces.com/esana/images/lib/namal-karunarathne-ned.jpg)

රටේ ජනතාව මීට අවුරුද්දකට කලින් දේශපාලනයේ පරිවර්තනය සිදු නොකළේ නම්, ශ්‍රී ලංකාව ජාත්‍යන්තර මත්ද්‍රව්‍ය තිප්පොළක් බවට පත් කිරීමට සැලසුම් කර තිබී ඇති බව නියෝජ්‍ය අමාත්‍ය නාමල් කරුණාරත්න පවසනවා.

දැන් කුඩු ලොරි පිටින් හසුවන බවත්, රට රටවල සිටින පාතාල සාමාජිකයින් ද මෙරටට රැගෙන එන බවයි ජන හමුවක් අමතමින් නියෝජ්‍ය අමාත්‍යවරයා සඳහන් කළේ.

එලෙස ගෙන එන පිරිස් සමඟ ඇතැම් දේශපාලඥයින්ගේ සබඳතා ඇති බවද, ඒ හේතුවෙන් ඇතැම් අය බියට පත් වන බවද, අත්අඩංගුවට පත් වන පිරිස් නම් හෙළි කරනු ඇති බවට ඔවුන් බියෙන් පසුවන බවද, ඔවුන්ට ‘එලොව පොල්’ පෙනී ඇති බවද ඔහු ප්‍රකාශ කළා‍.

ඔවුන් ගැන ඇති සාක්ෂි වසා දැමීම සඳහා ‘එහෙන් මෙහෙන්’ තුවක්කු ගෙන එන බවයි නියෝජ්‍ය අමාත්‍ය නාමල් කරුණාරත්න වැඩිදුරටත් සඳහන් කර සිටියේ.

