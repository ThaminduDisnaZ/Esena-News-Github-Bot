---
title: "මට්ටක්කුලිය සහ පමුණුගමින් නාඳුනන මෘත ශරීර තුනක් සොයා ගැනේ"
date: 2025-10-30 10:10:00
---

# මට්ටක්කුලිය සහ පමුණුගමින් නාඳුනන මෘත ශරීර තුනක් සොයා ගැනේ

![Thumbnail](https://helakuru.sgp1.cdn.digitaloceanspaces.com/esana/images/lib/death[1].jpg)

මට්ටක්කුලිය සහ පමුණුගම පොලිස් ස්ථානවලට ලද තොරතුරක් මත නාඳුනන පිරිමි මෘත ශරීර තුනක් සොයා ගෙන තිබෙනවා.

මට්ටක්කුලිය, කාක දූපත වෙරළ තීරයේ සහ කැළණි ගඟ මෝය කට අසල තිබී නාඳුනන පිරිමි මෘත ශරීර දෙකක් හමු වී ඇති අතර, අනෙක් පිරිමි මෘත ශරීරය පමුණුගම, එපාමුල්ල ප්‍රදේශයේ ඉදිකරමින් පවතින දෙමහල් නිවසක පිටුපස ඇති ඉඩමේ තිබී හමුවී ඇති බවයි සඳහන් වන්නේ.

මළ සිරුරුවල අනන්‍යතාව මෙතෙක් තහවුරු වී නොමැති අතර, එම මෘත ශරීර කොළඹ ජාතික රෝහලේ මෘත ශරීරාගාරයේ තැන්පත් කර තිබෙනවා.

සිද්ධිය සම්බන්ධයෙන් වැඩිදුර විමර්ශන ක්‍රියාත්මකයි.

