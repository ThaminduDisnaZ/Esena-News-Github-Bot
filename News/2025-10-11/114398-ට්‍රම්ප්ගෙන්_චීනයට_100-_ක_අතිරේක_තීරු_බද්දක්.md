---
title: "ට්‍රම්ප්ගෙන් චීනයට 100% ක අතිරේක තීරු බද්දක්"
date: 2025-10-11 15:40:00
---

# ට්‍රම්ප්ගෙන් චීනයට 100% ක අතිරේක තීරු බද්දක්

![Thumbnail](https://helakuru.sgp1.cdn.digitaloceanspaces.com/esana/images/lib/donald-trump-2025.jpg)

චීනයෙන්, අමෙරිකාවට සිදු කරනු ලබන අපනයන සඳහා නොවැම්බර් 01 වැනිදා සිට බල පැවැත්වෙන පරිදි 100% අතිරේක තීරු බදු පැනවීමට තීරණය කළ බව අමෙරිකා ජනාධිපති ඩොනල්ඩ් ට්‍රම්ප් පවසනවා.

තාක්ෂණික නිෂ්පාදනයන්ට අවශ්‍ය ඛනිජ වර්ග සඳහා චීනය විසින් දැඩි අපනයන පාලනයන් පැනවීම හමුවේ මෙලෙස තීරු බදු පැනවීමට තමා තීරණය කළ බවයි සිය සමාජ මාධ්‍ය ගිණුම ඔස්සේ සටහනක් තබමින් ඔහු සඳහන් කර සිටියේ.

තාක්ෂණික නිෂ්පාදනයන් සඳහා අත්‍යවශ්‍ය වන ඛනිජ වර්ග 07ක් සඳහා චීනය විසින් පසුගිය අප්‍රේල් මාසයේදී අපනයන සීමා පනවා තිබුණු අතර, මෙම ඛනිජ වර්ග 07 ට අමතරව තවත් ඛනිජ වර්ග 05 ක් සඳහා අපනයන සීමා දැඩි කරන බවට චිනය පසුගියදා නිවේදනය කර තිබුණා.

චීනයේ මෙම තීරණය හමුවේ, නොවැම්බර් මාසයේ සිට චීනයෙන් ආනයනය කරන භාණ්ඩ සඳහා දැනට පනවා ඇති තීරු බදුවලට අමතරව තවත් 100% ක අතිරේක තීරු බද්දක් පනවන බවත්, තීරණාත්මක මෘදුකාංග සඳහා අපනයන පාලනයන් පනවන බවත් අමෙරිකා ජනාධිපති ඩොනල්ඩ් ට්‍රම්ප් සඳහන් කර තිබෙනවා.

