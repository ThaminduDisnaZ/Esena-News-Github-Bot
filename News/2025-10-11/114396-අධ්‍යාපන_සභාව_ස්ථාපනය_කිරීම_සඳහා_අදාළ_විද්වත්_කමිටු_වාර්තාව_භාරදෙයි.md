---
title: "අධ්‍යාපන සභාව ස්ථාපනය කිරීම සඳහා අදාළ විද්වත් කමිටු වාර්තාව භාරදෙයි"
date: 2025-10-11 16:45:00
---

# අධ්‍යාපන සභාව ස්ථාපනය කිරීම සඳහා අදාළ විද්වත් කමිටු වාර්තාව භාරදෙයි

![Thumbnail](https://helakuru.sgp1.cdn.digitaloceanspaces.com/esana/images/lib/parli-archived.jpg)

ජාතික ජන බලවේග රජයේ අධ්‍යාපන ප්‍රතිපත්තිය තුළ අන්තර්ගත වි ඇති 'අධ්‍යාපන සභාව' ස්ථාපනය කිරීම සඳහා ඊට අදාළ යෝජනාවලිය සකස් කිරීම පිණිස, අධ්‍යාපන සභාව පිහිටුවීම පිළිබඳ විද්වත් කමිටු වාර්තාව, එම කමිටුවේ සභාපති මහාචාර්ය ඕ.ජී. දයාරත්න විසින් ඊයේ (10) භාර දෙනු ලැබුවා.

අධ්‍යාපන සභාව පිහිටුවීම පිළිබඳ පාර්ලිමේන්තු අනුකාරක සභාවේ තෙවැනි රැස්වීම ඊයේ පාර්ලිමේන්තු සංකීර්ණයේදී පැවැත්වුණු අතර, එහිදී අදාළ කමිටු වාර්තාව භාරදී ඇති බවයි සඳහන් වන්නේ.

අධ්‍යාපන, උසස් අධ්‍යාපන හා වෘත්තිය අධ්‍යාපන අමාත්‍ය ආචාර්ය හරිනි අමරසූරිය සහ යෝජිත අධ්‍යාපන සභාව පිහිටුවීම පිළිබඳ පාර්ලිමේන්තු අනුකාරක සභාවේ සභාපතිවරයා වන කම්කරු නියෝජ්‍ය අමාත්‍ය මහින්ද ජයසිංහ ඇතුළු සෙසු කමිටු සාමාජිකයින් සහ නිලධාරින් මෙම අවස්ථාවට  සහභාගි වී තිබෙනවා.

