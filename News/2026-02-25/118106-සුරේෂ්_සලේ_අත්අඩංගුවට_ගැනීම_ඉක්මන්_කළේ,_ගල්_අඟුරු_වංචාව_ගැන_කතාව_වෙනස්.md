---
title: "සුරේෂ් සලේ අත්අඩංගුවට ගැනීම ඉක්මන් කළේ, ගල් අඟුරු වංචාව ගැන කතාව වෙනස් කරන්න - ගම්මන්පිල"
date: 2026-02-25 18:15:00
---

# සුරේෂ් සලේ අත්අඩංගුවට ගැනීම ඉක්මන් කළේ, ගල් අඟුරු වංචාව ගැන කතාව වෙනස් කරන්න - ගම්මන්පිල

![Thumbnail](https://helakuru.sgp1.cdn.digitaloceanspaces.com/esana/images/lib/udaya-gammanpila-new-kl.jpg)

හිටපු රාජ්‍ය බුද්ධි ප්‍රධානී විශ්‍රාමික මේජර් ජෙනරල් සුරේෂ් සලේගෙන් පළිගැනීම සඳහා බෙදුම්වාදී බලවේගවලට විශාල අවශ්‍යතාවක් තිබුණු බව පිවිතුරු හෙළ උරුමයේ නායක, හිටපු පාර්ලිමේන්තු මන්ත්‍රී උදය ගම්මන්පිල පවසනවා.

ඒ අනුව, ඔහුට එරෙහිව ‘චැනල් 4’ නාලිකාව හරහා පාස්කු ප්‍රහාරයේ මහ මොළකරු බවට මඩ ප්‍රචාරයක් දියත් කළ බවත්, එය භාවිත කර වත්මන් ආණ්ඩුව බලයට පැමිණි බවත් අද (25) මාධ්‍ය වෙත අදහස් දක්වමින් ඔහු ප්‍රකාශ කළා.

වත්මන් ආණ්ඩුව පාස්කු ප්‍රහාරයේ මහ මොළකරු හෙළි කිරීමේ පීඩනයක සිටින අතර, පසුගිය අප්‍රේල් 21 ට ආසන්න වන විට පිල්ලයාන් අත්අඩංගුවට ගත් බවයි ඔහු සඳහන් ‍කළේ.

මේ වසරේ අප්‍රේල් ආසන්න වන විට සුරේෂ් සලේව අත්අඩංගුවට ගැනීමට නියමිතව තිබුණ ද, එය ඉක්මන් වූයේ දැන් පවතින ගල් අඟුරු වංචාව ගැන සමාජ අවධානය වෙනත් දිශාවකට යොමු කිරීමට බවද හිටපු පාර්ලිමේන්තු මන්ත්‍රී උදය ගම්මන්පිල වැඩිදුරටත් ප්‍රකාශ කර සිටියා.

ඔහු සිදුකළ ප්‍රකාශය ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

