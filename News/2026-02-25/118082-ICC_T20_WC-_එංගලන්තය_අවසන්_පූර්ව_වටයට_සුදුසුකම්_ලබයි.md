---
title: "ICC T20 WC: එංගලන්තය අවසන් පූර්ව වටයට සුදුසුකම් ලබයි"
date: 2026-02-25 07:45:00
---

# ICC T20 WC: එංගලන්තය අවසන් පූර්ව වටයට සුදුසුකම් ලබයි

![Thumbnail](https://helakuru.sgp1.cdn.digitaloceanspaces.com/esana/images/lib/t20-ind-vs-sa.jpg)

එංගලන්තය මෙවර විස්සයි විස්ස ලෝක කුසලාන තරගාවලියේ අවසන් පූර්ව වටයට පිවිසි පළමු කණ්ඩායම බවට පත්ව තිබෙනවා.

ඒ අනුව, ඊයේ 2026 විස්සයි විස්ස ලෝක කුසලාන ක්‍රිකට් තරගාවලියේ සුපිරි 8 වටයේදී පාකිස්තානයට එරෙහිව පැවැති තරගයෙන් කඩුලු 2 ක තියුණු ජයක් ලබා ගැනීමත් සමඟ ඔවුන් මෙලෙස අවසන් පූර්ව වටයට පිවිස තිබෙනවා.

එම තරගයේ කාසියේ වාසිය දිනාගත් පාකිස්තාන කණ්ඩායම පළමුවෙන් පන්දුවට පහර දීමට තීරණය කළ අතර, ඔවුන් සිය පන්දුවාර 20 තුළ කඩුලු 9 ක් දැවී ලකුණු 164 ක් ලබාගත්තා.

තරගයේ පිළිතුරු ඉනිම ක්‍රීඩා කළ එංගලන්ත කණ්ඩායම පන්දුවාර 19.1 ක් අවසානයේ කඩුලු 8 ක් දැවී සිටියදී සිය ජයග්‍රාහී ඉලක්කය පසුකර යමින් තරගයේ ජය අත්කර ගැනීමට සමත් වුණා.

පන්දුවට පහරදීමේදී එංගලන්ත කණ්ඩායමේ නායක Harry Brook ශතකයක් වාර්තා කිරීමට සමත් වුණා.

