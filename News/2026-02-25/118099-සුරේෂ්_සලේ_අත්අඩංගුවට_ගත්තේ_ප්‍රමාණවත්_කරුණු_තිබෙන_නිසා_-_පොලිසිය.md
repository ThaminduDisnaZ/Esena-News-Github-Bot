---
title: "සුරේෂ් සලේ අත්අඩංගුවට ගත්තේ ප්‍රමාණවත් කරුණු තිබෙන නිසා - පොලිසිය"
date: 2026-02-25 13:50:35
---

# සුරේෂ් සලේ අත්අඩංගුවට ගත්තේ ප්‍රමාණවත් කරුණු තිබෙන නිසා - පොලිසිය

![Thumbnail](https://helakuru.sgp1.cdn.digitaloceanspaces.com/esana/images/lib/police-kgbv.jpg)

හිටපු රාජ්‍ය බුද්ධි ප්‍රධානී විශ්‍රාමික මේජර් ජෙනරල් සුරේෂ් සලේ අපරාධ පරීක්ෂණ දෙපාර්තමේන්තුව විසින් අත්අඩංගුවට ගැනීම සිදු කළේ පාස්කු ප්‍රහාරය ගැන සිදු කරන විමර්ශනවලට අදාළව ප්‍රමාණවත් කරුණු අනාවරණය වී ඇති නිසා බව පොලිසිය පවසනවා.

ඒ අනුව, පෑලියගොඩ ප්‍රදේශයේදී අද (25) පෙරවරුවේ අපරාධ පරීක්ෂණ නිලධාරීන් විසින් ඔහුව අත්අඩංගුවට ගත් බවයි මාධ්‍ය හමුවකට එක් වෙමින් පොලිස් මාධ්‍ය ප්‍රකාශක, පොලිස් අධිකාරී එෆ්.යූ. වුට්ලර් සඳහන් කළේ.

එසේම, ඔහු සම්බන්ධයෙන් රැඳවුම් නියෝග ලබා ගැනීමට කටයුතු කරන බව ද එම මාධ්‍ය හමුවට එක් වෙමින් ජ්‍යෙෂ්ඨ නියෝජ්‍ය පොලි­ස්පති ලෙස සජීව මැද­වත්ත ප්‍රකාශ කළා.

හිටපු රාජ්‍ය බුද්ධි ප්‍රධානී විශ්‍රාමික මේජර් ජෙනරල් සුරේෂ් සලේ අත්අඩංගුවට ගැනීමට හේතු වූ කරුණු සම්බන්ධයෙන් ඉදිරියේදී මාධ්‍ය හමුවක් පවත්වා තොරතුරු ලබා දීමට කටයුතු කරන බව ද එම මාධ්‍ය හමුවේදී වැඩිදුරටත් ප්‍රකාශ කෙරුණා.

