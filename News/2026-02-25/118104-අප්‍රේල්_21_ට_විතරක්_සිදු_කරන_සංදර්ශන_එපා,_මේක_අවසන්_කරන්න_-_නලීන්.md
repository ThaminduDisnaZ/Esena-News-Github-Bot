---
title: "අප්‍රේල් 21 ට විතරක් සිදු කරන සංදර්ශන එපා, මේක අවසන් කරන්න - නලීන්"
date: 2026-02-25 16:50:00
---

# අප්‍රේල් 21 ට විතරක් සිදු කරන සංදර්ශන එපා, මේක අවසන් කරන්න - නලීන්

![Thumbnail](https://helakuru.sgp1.cdn.digitaloceanspaces.com/esana/images/lib/nalin-bandara-sjb-new.jpg)

බලයට පත් වන විට, පාස්කු ප්‍රහාරය සම්බන්ධව මහ මොළකරු හඳුනා ගන්නා බවටත්, මේ සම්බන්ධව නීතිය ක්‍රියාත්මක කරන බවටත් වත්මන් ආණ්ඩුව ප්‍රකාශ කළ බව සමගි ජන බලවේගයේ පාර්ලිමේන්තු මන්ත්‍රී නලීන් බණ්ඩාර පවසනවා.

දැන් අවුරුදු එකහමාරක් ගතවී ඇති බවත්, අද හිටපු රාජ්‍ය බුද්ධි ප්‍රධානී විශ්‍රාමික මේජර් ජෙනරල් සුරේෂ් සලේ අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන ඇත්තේ අප්‍රේල් 21 ආසන්න වන නිසාදැයි නොදන්නා බවයි අද (25) පැවැති මාධ්‍ය හමුවකට එක් වෙමින් මන්ත්‍රීවරයා ප්‍රකාශ කළේ.

ඔහු අත්අඩංගුවට ගැනීම සම්බන්ධයෙන් ගැටලුවක් නොමැති බව ද, එහෙත් අප්‍රේල් 21 ට පමණක් සිදු කරන සංදර්ශන සිදු නොකර මෙය අවසන් කළ යුතු බව ද පාර්ලිමේන්තු මන්ත්‍රී නලීන් බණ්ඩාර වැඩිදුරටත් සඳහන් කර සිටියා.

