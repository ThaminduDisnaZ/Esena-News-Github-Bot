---
title: "නඩු විභාගයකට සුදුසු මානසික තත්ත්වයක් නැති නිසා, මුදල් විශුද්ධීකරණ නඩුවෙන් ඩේසි ෆොරස්ට් නිදහස්"
date: 2026-02-25 15:12:44
---

# නඩු විභාගයකට සුදුසු මානසික තත්ත්වයක් නැති නිසා, මුදල් විශුද්ධීකරණ නඩුවෙන් ඩේසි ෆොරස්ට් නිදහස්

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

මුදල් විශුද්ධීකරණය වැළැක්වීමේ පනත යටතේ චෝදනා ලබා සිටි යෝෂිත රාජපක්ෂගේ මිත්තණියක වන ඩේසි ෆොරස්ට් යන අය එම නඩුවෙන් නිදහස් කරන ලෙසට කොළඹ මහාධිකරණය අද (25) නියෝග කර තිබෙනවා.

විත්තිකාර ඩේසි ෆොරස්ට් හට නඩු විභාගයකට මුහුණ දීමට තරම් සුදුසු මානසික තත්ත්වයක් තිබෙනවා ද යන කරුණ පිළිබඳ කොළඹ අධිකරණ වෛද්‍ය නිලධාරියා මඟින් කැඳවා තිබූ විශේෂ මානසික වෛද්‍ය වාර්තාව අද නියෝජ්‍ය සොලිසිටර් ජනරාල් ජනක බණ්ඩාර විසින් අධිකරණයට ඉදිරිපත් කිරීමට කටයුතු කර තිබුණා.

එහිදී, විත්තිකාරිය නඩු විභාගයකට මුහුණ දීමට සුදුසු මානසික තත්ත්වයක් නොමැති බවට වෛද්‍ය නිර්දේශ නිකුත් කර ඇති බවයි ඔහු සඳහන් කළේ.

කරුණු සලකා බැලූ විනිසුරුවරයා විසින් ඩේසි ෆොරස්ට් හට එරෙහිව තිබුණු අධිචෝදනාවලින් ඇය නිදහස් කිරීමට නියෝග කර තිබෙනවා.

