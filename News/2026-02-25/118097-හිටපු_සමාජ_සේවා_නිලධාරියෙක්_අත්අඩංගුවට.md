---
title: "හිටපු සමාජ සේවා නිලධාරියෙක් අත්අඩංගුවට"
date: 2026-02-25 13:25:00
---

# හිටපු සමාජ සේවා නිලධාරියෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

කටාන ප්‍රාදේශීය ලේකම් කාර්යාලයේ හිටපු සමාජ සේවා නිලධාරියෙක් අල්ලස් හෝ දූෂණ චෝදනා විමර්ශන කොමිෂන් සභාව විසින් අත්අඩංගුවට ගෙන තිබෙනවා.

ආබාධ සහිත තැනැත්තන් සඳහා වූ ජාතික මහා ලේකම් කාර්යාලය මඟින් එක් දරුවකු සඳහා එක් වතාවක් පමණක් ලබා දෙන රුපියල් 10,000 ක අධ්‍යාපන ආධාර මුදල, දරුවන් දෙදෙනකුගේ නමින් ලබාගෙන, එම මුදල් අදාළ දරුවන්ට ලබා නොදී පෞද්ගලික පරිහරණයට යොදාගත් බවට ඇති චෝදනා මත මෙම සැකකරු අත්අඩංගුවට ගැනීම සිදු කර ඇති බවයි සඳහන් වන්නේ.

අත්අඩංගුවට ගත් සැකකරු කොළඹ ප්‍රධාන මහේස්ත්‍රාත් අධිකරණය වෙත ඉදිරිපත් කිරීමට නියමිතයි.

