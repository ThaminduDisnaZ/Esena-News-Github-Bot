---
title: "උසස් පෙළ විභාගය සෙනසුරාදාත් අවලංගුයි, විකල්ප දින ගැන දැනුම්දීමක්"
date: 2025-11-27 11:32:12
---

# උසස් පෙළ විභාගය සෙනසුරාදාත් අවලංගුයි, විකල්ප දින ගැන දැනුම්දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/al-exam-students[1].jpg)

අයහපත් කාලගුණය හේතුවෙන් දිවයිනේ ඇතිවී තිබෙන ආපදා තත්ත්වය මත අ.පො.ස. උසස් පෙළ විභාගය අද (27), හෙට (28) සහ අනිද්දා (29) නොපැවැත්වෙන බව විභාග කොමසාරිස් ජනරාල් ඉන්දිකා ලියනගේ පවසනවා.

ඒ අනුව, එම දින වෙනුවට දෙසැම්බර් 07, 08 සහ 09 යන දිනයන්වලදී විභාගය පැවැත්වෙන බවයි මාධ්‍ය වෙත අදහස් දක්විමින් ඇය සඳහන් කළේ.

අද පැවැත්වීමට නියමිතව තිබූ විෂය දෙසැම්බර් මස 07 වනදාත්, හෙට (28) පැවැත්වීමට නියමිතව තිබූ විෂය දෙසැම්බර් මස 08 වනදාත් සහ සෙනසුරාදා (29) පැවැත්වීමට නියමිතව තිබූ විෂය දෙසැම්බර් මස 09 වනදාත් පැවැත්වීමට නියමිතයි.

