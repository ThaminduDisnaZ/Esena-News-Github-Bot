---
title: "අයහපත් කාලගුණික තත්ත්වය නිසා ජාතික උද්‍යාන කිහිපයක් සංචාරකයින් සඳහා වසා දමයි"
date: 2025-11-27 17:05:00
---

# අයහපත් කාලගුණික තත්ත්වය නිසා ජාතික උද්‍යාන කිහිපයක් සංචාරකයින් සඳහා වසා දමයි

![Thumbnail](https://helakuru.sgp1.cdn.digitaloceanspaces.com/esana/images/lib/yala-park.jpg)

දැනට පවතින වැසි සහිත අයහපත් කාලගුණික තත්ත්වය හේතුවෙන්, යාල ජාතික උද්‍යානයේ කලාප අංක 01, 02, 03, 04, සහ 05 යන කලාප සියල්ල සංචාරකයින් සඳහා වසා දමන බව වනජිවී සංරක්ෂණ දෙපාර්තමේන්තුව නිවේදනයක් නිකුත් කර තිබෙනවා.

එහිදී, කලාප අංක 06 'කළු පාලම' ප්‍රවේශ මාර්ගය පමණක් සංචාරකයින් සඳහා විවෘතව තබන බවයි සඳහන් වන්නේ.

එමෙන්ම, හෝර්ටන් තැන්න ජාතික උද්‍යානය, වස්ගමුව ජාතික උද්‍යානය, කුමන ජාතික උද්‍යානය, විල්පත්තුව ජාතික උද්‍යානය, මින්නේරිය ජාතික උද්‍යානය සහ කවුඩුල්ල ජාතික උද්‍යානය යන ජාතික උද්‍යානයන් ද නැවත දැනුම් දෙන තුරු සංචාරකයින් සඳහා මුළුමනින්ම වසා දමා ඇති බව වනජීවී සංරක්ෂණ දෙපාර්තමේන්තුව වැඩිදුරටත් දන්වා සිටිනවා.

