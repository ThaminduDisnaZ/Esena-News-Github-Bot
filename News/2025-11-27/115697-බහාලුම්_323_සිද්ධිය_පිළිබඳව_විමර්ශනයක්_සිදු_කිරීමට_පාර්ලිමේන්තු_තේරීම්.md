---
title: "බහාලුම් 323 සිද්ධිය පිළිබඳව විමර්ශනයක් සිදු කිරීමට පාර්ලිමේන්තු තේරීම් කාරක සභාවක් පත් කෙරේ"
date: 2025-11-27 11:50:00
---

# බහාලුම් 323 සිද්ධිය පිළිබඳව විමර්ශනයක් සිදු කිරීමට පාර්ලිමේන්තු තේරීම් කාරක සභාවක් පත් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/parliment-new-01[1].jpg)

නිසි පරීක්ෂාවකින් තොරව රේගුවෙන් බහාලුම් 323 ක් නිදහස් කිරීම සම්බන්ධයෙන් විමර්ශනය කිරීම සඳහා පාර්ලිමේන්තු තේරීම් කාරක සභාවක් පත් කර ඇති බව කථානායක ආචාර්ය ජගත් වික්‍රමරත්න අද (27) පාර්ලිමේන්තුවට දැනුම් දුන්නා.

ඒ අනුව අධිකරණ අමාත්‍ය හර්ෂණ නානායක්කාරගේ ප්‍රධානත්වයෙන් මෙම කමිටුව ක්‍රියාත්මක වන බවයි අද (27) උදෑසන පාර්ලිමේන්තු රැස්වීම ආරම්භයේදී කථානායක ජගත් වික්‍රමරත්න සඳහන් කළේ.

අනිවාර්යය භෞතික පරීක්ෂාවකින් තොරව, බහාලුම් 323 ක් නිදහස් කිරීම පිළිබඳව නිවැරදි සෙවීමක් සිදුකර පාර්ලිමේන්තුවට වාර්තා කිරීම සඳහා පාර්ලිමේන්තු තේරීම් කාරක සභාවක් පත් කරන ලෙස ඉල්ලා විපක්ෂය විසින් යෝජනාවක් ඉදිරිපත් කර තිබුණා.

පාර්ලිමේන්තු සජීවී විකාශය ‘එසැණ’ YouTube නාලිකාව හරහා මෙතැනින් නරඹන්න.

