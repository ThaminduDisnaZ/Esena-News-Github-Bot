---
title: "මහවැලි ගඟ ආශ්‍රිත ප්‍රදේශවලට මහ ගංවතුර රතු නිවේදනයක්"
date: 2025-11-27 21:39:01
---

# මහවැලි ගඟ ආශ්‍රිත ප්‍රදේශවලට මහ ගංවතුර රතු නිවේදනයක්

![Thumbnail](https://helakuru.sgp1.cdn.digitaloceanspaces.com/esana/images/lib/flood_warning1-archived.jpg)

මහවැලි ගඟෙහි ඉහළ ධාරා ප්‍රදේශවලට ලැබෙමින් පවතින අධික වර්ෂාපතනය සහ වාරිමාර්ග දෙපාර්තමේන්තුව මඟින් නඩත්තු කරනු ලබන ජලමාපකවල අගයන් සලකා බැලීමේදී, මහවැලි ගඟ ද්‍රෝණිය ආශ්‍රිත පහත් බිම් ප්‍රදේශවල මහ ගංවතුර තත්ත්වයක් ඇති වී ඇති අතර, තවදුරටත් එම ජල මට්ටම් ඉහළ යන බව වාරිමාර්ග දෙපාර්තමේන්තුව පවසනවා.

මේ හේතුවෙන් මහවැලි ගඟට ආසන්නව පදිංචි මහජනතාව ඒ සම්බන්ධව ඉතා දැඩි විමසිල්ලෙන් පසු වන ලෙසත්, ඇති වන මහ ගංවතුර තත්ත්වයකින් ආරක්ෂා වීමට කටයුතු කරන ලෙසත් එම දෙපාර්තමේන්තුව ඉල්ලා සිටිනවා.

ගංගාව දෙපස පහත් බිම්වල වෙසෙන ජනයා හැකි ඉක්මනින් ඉන් ඉවත් වීම වඩාත් සුදුසු වන බවත්, මේ සම්බන්ධව අවශ්‍ය පියවර ගන්නා ලෙසත් ආපදා කළමනාකරණ අංශවලින් ඉල්ලා සිටින බවයි වාරිමාර්ග දෙපාර්තමේන්තුව වැඩිදුරටත් දැනුම් දෙන්නේ.

අදාළ නිවේදනය පහතින්.

![Image](https://helakuru.sgp1.cdn.digitaloceanspaces.com/esana/images/692876987ee19pdf_page_0.jpeg)

