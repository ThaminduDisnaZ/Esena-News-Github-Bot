---
title: "අයහපත් කාලගුණයෙන් මියගිය සංඛ්‍යාව 47 ක් දක්වා ඉහළට"
date: 2025-11-27 19:44:33
---

# අයහපත් කාලගුණයෙන් මියගිය සංඛ්‍යාව 47 ක් දක්වා ඉහළට

![Thumbnail](https://helakuru.sgp1.cdn.digitaloceanspaces.com/esana/images/lib/extreme-weather-new.jpg)

පවතින අයහපත් කාලගුණික තත්ත්වය හේතුවෙන් පසුගිය පැය 24 තුළ සිදු වූ පුද්ගල මරණ සංඛ්‍යාව 37 ක් බව ආපදා කළමනාකරණ මධ්‍යස්ථානය පවසනවා.

ඒ අනුව පසුගිය 17 වැනිදා සිට මේ දක්වා අයහපත් කාළගුණයෙන් මියගිය ගණන 47 ක් වන බවයි වාර්තා වන්නේ.

එමෙන්ම අතුරුදන් පුද්ගලයින් පිරිසක්ද සිටින බවයි එම මධ්‍යස්ථානය සඳහන් කළේ.

පවුල් 1,729 කට අයත් පුද්ගලයින් 5,893 දෙනෙක් මේ වනවිට අයහපත් කාලගුණය හේතුවෙන් පීඩාවට පත් වී තිබෙනවා.

බදුල්ල දිස්ත්‍රික්කය තුළ පමණක් පුද්ගලයින් 23 ක් මිය ගොස් ඇති අතර, නුවරඑළිය දිස්ත්‍රික්කයේ නාය යෑම් හේතුවෙන් මරණ 6 ක් සිදු වී තිබෙන බවයි වැඩිදුරටත් සඳහන් වෙන්නේ.

