---
title: "කලා ඔය ආශ්‍රිත ප්‍රදේශවලට අධි ගංවතුර රතු නිවේදනයක්"
date: 2025-11-27 19:30:56
---

# කලා ඔය ආශ්‍රිත ප්‍රදේශවලට අධි ගංවතුර රතු නිවේදනයක්

![Thumbnail](https://helakuru.sgp1.cdn.digitaloceanspaces.com/esana/images/lib/extreme-weather-new.jpg)

කලා වැව දැනට උපරිම ධාරිතාවයෙන් ජලය මුදා හරිමින් තත්ත්පරයට ඝන අඩි 44,000 ක් පමණ රාජාංගනය ජලාශයට නිකුත් කරන අතර, රාජාංගනය ජලාශයෙන් ඉදිරි පැය කිහිපය තුළ තත්ත්පරයට ඝන අඩි 35,000 ක් පමණ ජල ප්‍රමාණයක් කලා ඔයට මුදා හැරීමට අපේක්ෂා කරන බව වාරිමාර්ග දෙපාර්තමේන්තුව පවසනවා.

මේ හේතුවෙන් රාජාංගනය, නොච්චියාගම, වනාතවිල්ලුව සහ කරුවලගස්වැව යන ප්‍රාදේශීය ලේකම් කොට්ඨාසවලට අයත් ගංවතුර නිම්නයේ පහළ ප්‍රදේශවලට අධි ගංවතුර තත්ත්වයක් ඉදිරි පැය කිහිපය තුළ ඇති විය හැකි බව එම දෙපාර්තමේන්තුව අනතුරු අඟවනවා.

එම ප්‍රදේශවල සිටින ජනතාවට දැඩි සැලකිල්ලෙන් සිටින ලෙසත් වහාම ආරක්ෂිත ස්ථාන වෙත යොමු වන ලෙසත් වාරිමාර්ග දෙපාර්තමේන්තුව වැඩිදුරටත් ජනතාවට දැනුම් දෙනවා.

 

![Image](https://helakuru.sgp1.cdn.digitaloceanspaces.com/esana/images/692856ae13903pdf_page_0.jpeg)

