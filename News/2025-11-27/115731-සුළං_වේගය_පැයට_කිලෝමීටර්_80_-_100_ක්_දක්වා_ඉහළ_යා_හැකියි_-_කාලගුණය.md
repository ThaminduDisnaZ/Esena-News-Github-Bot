---
title: "සුළං වේගය පැයට කිලෝමීටර් 80 - 100 ක් දක්වා ඉහළ යා හැකියි - කාලගුණය"
date: 2025-11-27 20:05:00
---

# සුළං වේගය පැයට කිලෝමීටර් 80 - 100 ක් දක්වා ඉහළ යා හැකියි - කාලගුණය

![Thumbnail](https://helakuru.sgp1.cdn.digitaloceanspaces.com/esana/images/lib/extreme-weather-new.jpg)

ශ්‍රී ලංකාවට ආසන්නයෙන් පැවති ගැඹුරු අවපීඩන කලාපය සුළි කුණාටුවක් දක්වා මේ වන විට වර්ධනය වී ඇති බවත්, එය 'දීට්වා' ලෙස නම් කර ඇති බවත් කාලගුණ විද්‍යා දෙපාර්තමේන්තුවේ නියෝජ්‍ය අධ්‍යක්ෂිකා ප්‍රීතිකා ජයකොඩි පවසනවා.

ඒ අනුව මෙම සුළි කුණාටුවත් සමඟ සුළඟේ වේගය වැඩි විය හැකි අතර, මුහුදු රළ ගොඩට පැමිණීමේ හැකියාව ඇති බවයි මාධ්‍ය වෙත අදහස් දක්වමින් නියෝජ්‍ය අධ්‍යක්ෂිකාව සඳහන් කළේ.

එසේම සුළි කුණාටුව පවතින කාලය තුළ දිවයිනේ ප්‍රදේශවල ද තද වැසි බලාපොරොත්තු විය හැකි බව ද ඇය ප්‍රකාශ කළා.

මේ අතර, සුළඟේ වේගය පැයට කිලෝමීටර් 80-100 ක් දක්වා ඉහළ යා හැකි බවත්, ජනතාව ඒ සම්බන්ධයෙන් දැඩි අවධානයෙන් කටයුතු කරන ලෙසත් කාලගුණ විද්‍යා දෙපාර්තමේන්තුවේ නියෝජ්‍ය අධ්‍යක්ෂිකා ප්‍රීතිකා ජයකොඩි වැඩිදුරටත් ඉල්ලා සිටිනවා.

