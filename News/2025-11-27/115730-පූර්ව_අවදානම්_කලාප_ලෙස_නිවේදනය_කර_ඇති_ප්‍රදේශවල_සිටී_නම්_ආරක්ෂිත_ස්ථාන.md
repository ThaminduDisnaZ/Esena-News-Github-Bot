---
title: "පූර්ව අවදානම් කලාප ලෙස නිවේදනය කර ඇති ප්‍රදේශවල සිටී නම් ආරක්ෂිත ස්ථානවලට යොමුවන්න - පොලීසිය"
date: 2025-11-27 19:51:08
---

# පූර්ව අවදානම් කලාප ලෙස නිවේදනය කර ඇති ප්‍රදේශවල සිටී නම් ආරක්ෂිත ස්ථානවලට යොමුවන්න - පොලීසිය

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

රජය විසින් යම් කිසි ප්‍රදේශයක් පූර්ව අවදානම් කලාපයක් ලෙස නිවේදනය කර ඇත්නම් හෝ තමන් සිටින යම් ප්‍රදේශයක අවදානමක් පවතින බවට තමාට හැඟේ නම්, ආරක්ෂිත ස්ථානයකට හෝ රජය මඟින් ස්ථාපිත කර ඇති ආපදා මධ්‍යස්ථානවලට හැකි ඉක්මනින් යොමු වෙන ලෙස පොලීසිය ඉල්ලා සිටිනවා.

අයහපත් කාලගුණය හේතුවෙන් යම් කිසි පුද්ගලයෙකු හෝ කණ්ඩායමක් ආපදාවට ලක් ව සිටී නම්, හැකි ඉක්මනින් පොලිසිය හෝ සහන කණ්ඩායම් වෙත දැනුම් දීමට කටයුතු කරන ලෙසත් ඔවුන් දැනුම්දෙනවා.

එමෙන්ම රථ වාහනවලින් ගමන් කිරීමේ දී අවදානම් කලාප මඟහැර ඉතා කෙටි ගමනාන්තයක් දක්වා ගමන් කිරීමට කටයුතු කරන ලෙසත්, විනෝද චාරිකා ආදී අත්‍යවශ්‍ය නොවන ගමන් බිමන් මෙම ආපදා තත්ත්වය පහව යන තුරු සිදු නොකිරීමට වග බලා ගන්නා ලෙසත් පොලීසිය ජනතාවට වැඩිදුරටත් දැනුම්දෙනවා.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/69285b228d57bpdf_page_0.jpeg)

