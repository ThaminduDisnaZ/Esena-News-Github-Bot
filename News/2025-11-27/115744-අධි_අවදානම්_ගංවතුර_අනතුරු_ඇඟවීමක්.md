---
title: "අධි අවදානම් ගංවතුර අනතුරු ඇඟවීමක්"
date: 2025-11-27 23:52:25
---

# අධි අවදානම් ගංවතුර අනතුරු ඇඟවීමක්

![Thumbnail](https://helakuru.sgp1.cdn.digitaloceanspaces.com/esana/images/lib/flood_warning1-archived.jpg)

මහවැලි ගඟ, දැදුරු ඔය, මහ ඔය, කලා ඔය, මැණික් ගඟ සහ මල්වතු ඔය ආශ්‍රිත පහත් බිම්වලට ලැබෙන අධික වර්ෂාව හේතුවෙන් එම ප්‍රදේශවලට අධි අවදානම් ගංවතුර අනතුරු ඇඟවීම් නිකුත් කර තිබෙනවා.

ඒ අනුව එම ප්‍රදේශවලට ලැබෙමින් පවතින අධික වර්ෂාපතනය සහ වාරිමාර්ග දෙපාර්තමේන්තුව මඟින් නඩත්තු කරනු ලබන ජලමාපකවල අගයන් සලකා බැලීමේදී, එම ප්‍රදේශවල මහ ගංවතුර තත්ත්වය තවදුරටත් ඉහළ යන බවයි එම දෙපාර්තමේන්තුව සඳහන් කරන්නේ.

මේ හේතුවෙන් එම ප්‍රදේශවල ගංගාවන්ට ආසන්නව පදිංචි මහජනතාව ඒ සම්බන්ධව ඉතා දැඩි විමසිල්ලෙන් පසු වන ලෙසත්, ඇති වී ඇති අධි ගංවතුර තත්ත්වයෙන් ආරක්ෂා වීමට කටයුතු කරන ලෙසත්, ගංගා දෙපස පහත් බිම්වල වෙසෙන ජනයා හැකි ඉක්මනින් ඉන් ඉවත් වී ආරක්ෂිත ස්ථාන වෙත ළඟා වීම වඩාත් සුදුසු බවයි වැඩිදුරටත් දැනුම් දෙන්නේ.

 

![Image](https://helakuru.sgp1.cdn.digitaloceanspaces.com/esana/images/692896795dc22pdf_page_0.jpeg)

