---
title: "78 වැනි නිදහස් සැමරුම අදයි"
date: 2026-02-04 07:29:18
---

# 78 වැනි නිදහස් සැමරුම අදයි

![Thumbnail](https://helakuru.sgp1.cdn.digitaloceanspaces.com/esana/images/lib/78-independence-day-lkj.jpg)

78 වැනි අභිමානවත් ජාතික නිදහස් දිනය අදට (04) යෙදී තිබෙනවා.

ශ්‍රී ලංකාවේ 78 වැනි ජාතික නිදහස් දින උලෙළ “ගොඩනඟමු ශ්‍රී ලංකා” මැයෙන් ජනාධිපති අනුර කුමාර දිසානායකගේ ප්‍රධානත්වයෙන් කොළඹ නිදහස් චතුරස්‍ර පරිශ්‍රයේදඅද (04) පෙරවරුවේ පැවැත්වීමට නියමිතයි.

පසුගිය වසරේ නිදහස් උලෙළ පැවැත්වූ ආකෘතියට අනුව සියලු සාම්ප්‍රදායික වැඩසටහන් සමඟ චාම් අන්දමින් මෙවර නිදහස් උලෙළ පැවැත්වෙන බව රාජ්‍ය පරිපාලන, ස්වදේශ කටයුතු, පළාත් සභා සහ පළාත් පාලන අමාත්‍යාංශය සඳහන් කළා.

මෙවර නිදහස් උලෙළ සංස්කෘතික අංග රැසකින් සමන්විත වන අතර ත්‍රිවිධ හමුදාව, පොලීසිය, සිවිල් ආරක්ෂක බලකායේ සහභාගිත්වයෙන් නිදහස් දින උලෙළේ ආචාර පෙළපාළිය පැවැත්වෙන අතර ඒ සඳහා සහභාගී වන නිලධාරීන්ගේ සංඛ්‍යාව 5,000 කට ආසන්න බවයි වැඩිදුරටත් සඳහන් වන්නේ.

 

![Image](https://helakuru.sgp1.cdn.digitaloceanspaces.com/esana/images/6982b2aaeee89pdf_page_0.jpeg)

