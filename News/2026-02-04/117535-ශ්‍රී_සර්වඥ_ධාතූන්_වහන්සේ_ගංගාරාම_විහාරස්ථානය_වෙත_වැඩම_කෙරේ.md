---
title: "ශ්‍රී සර්වඥ ධාතූන් වහන්සේ ගංගාරාම විහාරස්ථානය වෙත වැඩම කෙරේ"
date: 2026-02-04 20:45:00
---

# ශ්‍රී සර්වඥ ධාතූන් වහන්සේ ගංගාරාම විහාරස්ථානය වෙත වැඩම කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/gangarama-dathu.jpg)

ඉන්දීය රජයේ පූර්ණ අනුග්‍රහයෙන් මෙරටට වැඩම කරවන ශ්‍රී සර්වඥ ධාතූන් වහන්සේ කටුනායක බණ්ඩාරනායක ජාත්‍යන්තර ගුවන්තොටුපොළින් අද (04) පස්වරු 1 ට මෙරටට වැඩම කරවා තිබෙනවා.

ඒ අනුව ඉන්දියාවට අයත් විශේෂිත ගුවන් යානයකින් ශ්‍රී සර්වඥ ධාතූන් වහන්සේ වැඩම කරවීම සිදු කෙරුණු බවයි සඳහන් වන්නේ.

මේ වන විට ඉන්දීය රජයේ පූර්ණ අනුග්‍රහයෙන් මෙරටට වැඩම කෙරුණු ශ්‍රී සර්වඥ ධාතූන් වහන්සේ හුණුපිටිය ගංගාරාම විහාරස්ථානයේ තැන්පත් කර තිබෙනවා.

ශ්‍රී සර්වඥ ධාතූන් වහන්සේ වැඳපුදා ගැනීම සඳහා ජනාධිපති අනුර කුමාර දිසානායක ද එක් වූ අතර, ශ්‍රී සර්වඥ ධාතූන් වහන්සේ හෙට (05) උදෑසන සිට මහජනතාවට වන්දනාමාන කරගැනීම සඳහා අවස්ථාව හිමි වනවා.

