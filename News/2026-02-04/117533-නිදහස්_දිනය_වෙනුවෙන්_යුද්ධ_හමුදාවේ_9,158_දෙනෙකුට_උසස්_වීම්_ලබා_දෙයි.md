---
title: "නිදහස් දිනය වෙනුවෙන් යුද්ධ හමුදාවේ 9,158 දෙනෙකුට උසස් වීම් ලබා දෙයි"
date: 2026-02-04 14:45:00
---

# නිදහස් දිනය වෙනුවෙන් යුද්ධ හමුදාවේ 9,158 දෙනෙකුට උසස් වීම් ලබා දෙයි

![Thumbnail](https://helakuru.sgp1.cdn.digitaloceanspaces.com/esana/images/lib/army-logo.jpg)

ශ්‍රී ලංකාවේ 78 වන නිදහස් දින සැමරුමට සමගාමී ව, ශ්‍රී ලංකා යුද්ධ හමුදාවේ නිත්‍ය සහ ස්වේච්ඡා බලසේනාවන්හි සෙසු නිලයන් 9,158 දෙනෙකු ඔවුන්ගේ ඊළඟ නිලයන් දක්වා උසස් කිරීමට පියවර ගෙන තිබෙනවා.

ඒ අනුව නිත්‍ය සහ ස්වේච්ඡා බලසේනාවන්හි සේවයේ නියුතු සෙසු නිලයන් බලලත් නිලධාරී II නිලයේ සිට බලලත් නිලධාරී I නිලය දක්වා 260 දෙනෙකු ද, මාණ්ඩලික සැරයන් නිලයේ සිට බලලත් නිලධාරී II දක්වා 1,211 දෙනෙකු ද, සැරයන් නිලයේ සිට මාණ්ඩලික සැරයන් දක්වා 1,704 දෙනෙකු ද, කෝප්‍රල් නිලයේ සිට සැරයන් දක්වා 2,339 දෙනෙකු ද උසස් කර තිබෙනවා.

එසේම ලාන්ස් කෝප්‍රල් නිලයේ සිට කෝප්‍රල් දක්වා 2,204 දෙනෙකු ද සහ සාමාන්‍ය සෙබළ නිලයේ සිට ලාන්ස් කෝප්‍රල් දක්වා 1,440 දෙනෙකු උසස් වීම් සිදු කර ඇති බවයි ශ්‍රී ලංකා යුද්ධ හමුදාව වැඩිදුරටත් ප්‍රකාශ කළේ.

 

![Image](https://helakuru.sgp1.cdn.digitaloceanspaces.com/esana/images/6982caf88684bpdf_page_0.jpeg)

