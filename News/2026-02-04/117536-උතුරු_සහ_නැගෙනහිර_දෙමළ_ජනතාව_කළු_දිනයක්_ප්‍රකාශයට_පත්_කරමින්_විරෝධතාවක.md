---
title: "උතුරු සහ නැගෙනහිර දෙමළ ජනතාව කළු දිනයක් ප්‍රකාශයට පත් කරමින් විරෝධතාවක"
date: 2026-02-04 20:30:53
---

# උතුරු සහ නැගෙනහිර දෙමළ ජනතාව කළු දිනයක් ප්‍රකාශයට පත් කරමින් විරෝධතාවක

![Thumbnail](https://helakuru.sgp1.cdn.digitaloceanspaces.com/esana/images/lib/jaffna-black-day.jpg)

ශ්‍රී ලංකාවේ 78 වැනි නිදහස් දිනය යෙදුණු අද (04) දිනයේ උතුරු සහ නැගෙනහිර දෙමළ ජනතාවට "කළු දිනයක්" බව ප්‍රකාශ කරමින් කිලිනොච්චියේදී විරෝධතා පාගමනක් සහ රැළියක් පවත්වා තිබෙනවා.

උතුරු සහ නැගෙනහිර පළාත්වල පවතින දීර්ඝකාලීන ගැටලු සහ දුක්ගැනවිලි පදනම් කරගනිමින් සිවිල් සංවිධාන එකමුතුවක් විසින් මෙම විරෝධතාව සංවිධානය කර තිබූ අතර, මෙම විරෝධතාව සඳහා උතුරු සහ නැගෙනහිර සිවිල් සංවිධාන, අතුරුදහන් වූවන්ගේ ඥාතීන්ගේ සංගම්, විශ්වවිද්‍යාල සිසුන් ඇතුළු පිරිසක් සහභාගී වී තිබෙනවා.

කිලිනොච්චිය කන්දසාමි කෝවිල අසලින් ආරම්භ වූ මෙම විරෝධතා පාගමන ඩිපෝ හන්දිය දක්වා ගමන් කළ අතර, එහිදී සිවිල් සංවිධාන විසින් "කළු දින ප්‍රකාශනය" ඉදිරිපත් කර තිබෙනවා.

දේශපාලන සිරකරුවන් නිදහස් කිරීම, බලහත්කාරයෙන් අතුරුදහන් කරනු ලැබූවන්ගේ පවුල් සඳහා යුක්තිය ඉටු කිරීම, මානව හිමිකම් උල්ලංඝනය කිරීම් සම්බන්ධයෙන් ජාත්‍යන්තර පරීක්ෂණයක් පැවැත්වීම ඔවුන්ගේ ප්‍රධාන ඉල්ලීම් වනවා.

 

![Image](https://helakuru.sgp1.cdn.digitaloceanspaces.com/esana/images/69834395737d8pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/698343958460apdf_page_1.jpeg)

![Image](https://helakuru.sgp1.cdn.digitaloceanspaces.com/esana/images/6983439599840pdf_page_2.jpeg)

![Image](https://helakuru.sgp1.cdn.digitaloceanspaces.com/esana/images/69834395ad89bpdf_page_3.jpeg)

