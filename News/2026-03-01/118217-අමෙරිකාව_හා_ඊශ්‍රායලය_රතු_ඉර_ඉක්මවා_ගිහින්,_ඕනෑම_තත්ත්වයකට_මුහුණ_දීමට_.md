---
title: "අමෙරිකාව හා ඊශ්‍රායලය රතු ඉර ඉක්මවා ගිහින්, ඕනෑම තත්ත්වයකට මුහුණ දීමට ඉරානය සූදානම් - ඉරාන කථානායක"
date: 2026-03-01 15:53:22
---

# අමෙරිකාව හා ඊශ්‍රායලය රතු ඉර ඉක්මවා ගිහින්, ඕනෑම තත්ත්වයකට මුහුණ දීමට ඉරානය සූදානම් - ඉරාන කථානායක

![Thumbnail](https://helakuru.sgp1.cdn.digitaloceanspaces.com/esana/images/lib/iran-spif.jpg)

ඉරාන උත්තරීතර නායක අයතුල්ලා අලි ඛමේනි ඝාතනයෙන් පසු ඇති විය හැකි ඕනෑම තත්ත්වයකට මුහුණ දීම සඳහා ඉරානය සූදානම් ව සිටින බව ඉරාන පාර්ලිමේන්තු කථානායක Mohammad Bagher Ghalibaf පවසනවා.

ඒ අනුව අමෙරිකාව හා ඊශ්‍රායලය රතු ඉර ඉක්මවා ගොස් කටයුතු කර ඇති බවත්, ඉරාන හමුදා ඊශ්‍රායල සහ අමෙරිකානු කඳවුරුවලට දරුණු ප්‍රහාර එල්ල කරනු ඇති බවත් ඔහු ප්‍රකාශ කර තිබෙනවා.

ඉරාන නිලධාරීන්ගේ මෙම තර්ජනයට පිළිතුරු දෙමින් අමෙරිකානු ජනාධිපති ඩොනල්ඩ් ට්‍රම්ප් සිය Truth Social ගිණුමේ සඳහන් කර ඇත්තේ, එවැන්නක් නොකරන ලෙසත්, එසේ කළහොත් මීට පෙර කිසිදා දැක නොමැති තරම් ප්‍රබල බලයකින් ඉරානය වෙත පහර දීම ආරම්භ කරන බවත් ය.

මේ වන විට ඉරානය විසින් ඊශ්‍රායලයේ ටෙල් අවිව් නුවරට සහ මැදපෙරදිග පිහිටි අමෙරිකානු කඳවුරුවලට මිසයිල ප්‍රහාර එල්ල කර ඇති අතර, ඊට ප්‍රතිචාර වශයෙන් අමෙරිකානු සහ ඊශ්‍රායල ගුවන් හමුදා ඉරානයේ තවත් ඉලක්ක වෙත ප්‍රහාර එල්ල කරමින් සිටින බවයි වැඩිදුරටත් සඳහන් වන්නේ.

