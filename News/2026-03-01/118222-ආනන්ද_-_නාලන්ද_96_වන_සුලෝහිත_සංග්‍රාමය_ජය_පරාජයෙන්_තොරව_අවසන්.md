---
title: "ආනන්ද - නාලන්ද 96 වන සුලෝහිත සංග්‍රාමය ජය පරාජයෙන් තොරව අවසන්"
date: 2026-03-01 18:49:28
---

# ආනන්ද - නාලන්ද 96 වන සුලෝහිත සංග්‍රාමය ජය පරාජයෙන් තොරව අවසන්

![Thumbnail](https://helakuru.sgp1.cdn.digitaloceanspaces.com/esana/images/lib/ananda-nalanda-maroons-2026.jpg)

කොළඹ ආනන්ද විද්‍යාලය හා කොළඹ නාලන්ද විද්‍යාලය අතර පැවති 96 වන සුලෝහිත සංග්‍රාමය අද (01) ජය පරාජයෙන් තොර ව අවසන් වුණා.

ඒ අනුව තරගයේ කාසියේ වාසිය දිනා පළමු ඉනිම සඳහා පන්දුවට පහර දුන් කොළඹ ආනන්ද විද්‍යාලය කඩුලු 8ක් දැවී ලකුණු 353ක් ලබා සිටියදී සිය ඉනිම අත්හිටුවීමට තීරණය කළ අතර; එම ඉනිම වෙනුවෙන් නෙතුර එදිරිමාන්න ලකුණු 165ක් ලබා ගත්තා.

අනතුරුව සිය පළමු ඉනිම සඳහා පන්දුවට පහර දුන් කොළඹ නාලන්ද විද්‍යාලය කඩුලු 8ක් දැවී ලකුණු 424ක් ලබා සිටියදී සිය ඉනිම අත්හිටුවීමට තීරණය කළ අතර, එහිදී නෙමිදු අක්මීමන ලකුණු 142ක් ලබා ගත්තා.

ඉන් අනතුරුව දෙවන ඉනිම සඳහා පන්දුවට පහර දුන් කොළඹ ආනන්ද විද්‍යාලය කඩුලු 6ක් දැවී සිටියදී ලකුණු 170ක් ලබාගෙන ඉනිම අත්හිටුවීමට තීරණය කළ අතර, එහිදී දනිඳු සෙල්ලප්පෙරුම ලකුණු 96ක් ලබා ගත් අතර අනතුරුව පන්දුවට පහර දුන් නාලන්ද විද්‍යාලය දිනය නිමාවන විට පන්දුවාර 2ක් අවසානයේ ලකුණු 8ක් ලබා ගත්තා.

ඒ අනුව කොළඹ ආනන්ද විද්‍යාලය හා කොළඹ නාලන්ද විද්‍යාලය අතර පැවති 96 වන සුලෝහිත සංග්‍රාමය ජය පරාජයෙන් තොර ව අවසන් වුණා.

![Image](https://helakuru.sgp1.cdn.digitaloceanspaces.com/esana/images/69a43258b6b83pdf_page_0.jpeg)

