---
title: "යුදමය තත්ත්වය නතර කරන ලෙස ලියෝ පාප්වහන්සේ ඉල්ලා සිටියි"
date: 2026-03-01 18:15:00
---

# යුදමය තත්ත්වය නතර කරන ලෙස ලියෝ පාප්වහන්සේ ඉල්ලා සිටියි

![Thumbnail](https://helakuru.sgp1.cdn.digitaloceanspaces.com/esana/images/lib/Pope-Leo.jpg)

ඉරානයට එල්ල වූ එක්සත් ජනපද සහ ඊශ්‍රායල ප්‍රහාර හමුවේ ඇති වී තිබෙන යුදමය තත්ත්වය නතර කරන ලෙස ලියෝ පාප්වහන්සේ ඉල්ලා සිටිනවා.

වතිකානයේ ශාන්ත පීතර චතුරශ්‍රයේ පැවැති ඉරිදා දේව මෙහෙයෙන් අනතුරුව වන්දනාකරුවන් අමතමින් උන්වහන්සේ සඳහන් කළේ, මෙම ප්‍රචණ්ඩත්වයේ සුළිය යථා තත්ත්වයට පත් කළ නොහැකි ප්‍රපාතයකට ඇද වැටීමට පෙර එය නතර කරන ලෙසයි.

ස්ථාවරත්වය සහ සාමය ගොඩනැඟිය හැක්කේ අන්‍යෝන්‍ය තර්ජන හෝ ආයුධ භාවිතයෙන් නොව, සාධාරණ අවංක සහ වගකිව යුතු සංවාදයකින් පමණක් බව උන්වහන්සේ වැඩිදුරටත් අවධාරණය කර තිබෙන්නේ.

