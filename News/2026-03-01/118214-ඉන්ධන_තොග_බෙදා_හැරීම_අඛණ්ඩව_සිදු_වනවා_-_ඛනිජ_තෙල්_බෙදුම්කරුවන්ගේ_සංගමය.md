---
title: "ඉන්ධන තොග බෙදා හැරීම අඛණ්ඩව සිදු වනවා - ඛනිජ තෙල් බෙදුම්කරුවන්ගේ සංගමය"
date: 2026-03-01 12:44:19
---

# ඉන්ධන තොග බෙදා හැරීම අඛණ්ඩව සිදු වනවා - ඛනිජ තෙල් බෙදුම්කරුවන්ගේ සංගමය

![Thumbnail](https://helakuru.sgp1.cdn.digitaloceanspaces.com/esana/images/lib/ceypetco.jpg)

මැදපෙරදිග යුද වාතාවරණයක් ඇති වී තිබුණ ද මේ වන විට රට තුළ දින 37කට ප්‍රමාණවත් ඉන්ධන තොග පවතින බැවින්, අනවශ්‍ය බියක් ජනතාව ඇති කරගත යුතු නැති බව ලංකා ඛනිජ තෙල් බෙදුම්කරුවන්ගේ සංගමය පවසනවා.

ඒ අනුව අද ඉරිදා දිනයක් වුවත්, අද දිනය තුළ ද ඉන්ධන බෙදා හැරීමේ කටයුතු අඛණ්ඩ ව සිදු වන අතර, හෙටට යෙදී ඇති පෝය දිනය තුළ ද ඉන්ධන බෙදා හැරීමේ කටයුතු සිදු කරන බවයි අද (01) මාධ්‍ය හමුවකට එක් වෙමින් එහි විධායක කමිටු සාමාජික ඩී.වී. ශාන්ත සිල්වා ප්‍රකාශ කළේ.

ඒ සඳහා අවශ්‍ය කරන ටැංකි රථ ද ප්‍රමාණවත් පරිදි යොදවා ඇති බවයි ලංකා ඛනිජ තෙල් බෙදුම්කරුවන්ගේ සංගමය වැඩිදුරටත් ප්‍රකාශ කළේ.

