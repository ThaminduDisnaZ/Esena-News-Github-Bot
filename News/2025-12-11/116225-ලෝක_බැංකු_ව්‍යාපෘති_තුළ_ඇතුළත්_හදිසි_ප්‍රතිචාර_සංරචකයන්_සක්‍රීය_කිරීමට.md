---
title: "ලෝක බැංකු ව්‍යාපෘති තුළ ඇතුළත් හදිසි ප්‍රතිචාර සංරචකයන් සක්‍රීය කිරීමට කැබිනට් අනුමැතිය"
date: 2025-12-11 16:45:00
---

# ලෝක බැංකු ව්‍යාපෘති තුළ ඇතුළත් හදිසි ප්‍රතිචාර සංරචකයන් සක්‍රීය කිරීමට කැබිනට් අනුමැතිය

![Thumbnail](https://helakuru.sgp1.cdn.digitaloceanspaces.com/esana/images/lib/cabinet-updates[1].jpg)

හානියට පත් යටිතල පහසුකම් කඩිනමින් ගොඩ නැඟීම සඳහා, එවැනි යටිතල පහසුකම් විෂය පථයන්ට අදාළව විදේශ අරමුදල් යටතේ දැනට ක්‍රියාත්මක වන ව්‍යාපෘතිවල හදිසි ප්‍රතිචාර සංරචකයන් සක්‍රීය කිරීම සඳහා කැබිනට් අනුමැතිය හිමි වී තිබෙනවා.

ඒ අනුව, ලෝක බැංකු සමූහය විසින් අරමුදල් සපයනු ලබන ආයෝජන ව්‍යාපෘතිවල ඇතුළත් හදිසි ප්‍රතිචාර සංරචකයන් සක්‍රීය කිරීමටත්, යෝජිත හදිසි ප්‍රතිචාර සංරචක ව්‍යාපෘති ක්‍රියාත්මක කිරීම සඳහා ඇමෙරිකානු ඩොලර් මිලියන 92 - 112 අතර මුළු මුදලක් සලසා ගැනීමටත් ජනාධිපතිවරයා ඉදිරිපත් කළ යෝජනාව, අමාත්‍ය මණ්ඩලය විසින් අනුමත කර ඇති බවයි සඳහන් වෙන්නේ.

මෑත ඉතිහාසයේ සිදු වූ දරුණුතම ස්වභාවික විපත්වලින් එකක් වන 'දිට්වා' සුළි කුණාටුවෙන් ඇති වූ අධික වර්ෂාව හේතුවෙන් හදිසි ගංවතුර සහ නාය යෑම් තත්ත්වයක් රට පුරා ඇති වූ බවත්, එම තත්ත්වය යටතේ රට යළි ගොඩ නැඟීම සඳහා ප්‍රමුඛතාව ලබාදිය යුතු වන අතර, ක්ෂණික ප්‍රතිචාර දැක්වීමේ සිට දිගු කාලීන මැදිහත් වීම දක්වා පුළුල් රාමුවක් තුළ පියවර ගත යුතුව ඇති බවයි අදාළ කැබිනට් තීරණයේ වැඩිදුරටත් දැක්වෙන්නේ.

 

![Image](https://helakuru.sgp1.cdn.digitaloceanspaces.com/esana/images/693a91be32d4fpdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/693a91be3ce51pdf_page_1.jpeg)

