---
title: "අල්ලස් ගැනීමේ චෝදනාවකට සුරාබදු සැරයන්වරයෙක් අත්අඩංගුවට"
date: 2025-12-11 12:20:00
---

# අල්ලස් ගැනීමේ චෝදනාවකට සුරාබදු සැරයන්වරයෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

රුපියල් ලක්ෂ 20 ක මුදලක් අල්ලස් ලෙස ගත් සුරාබදු සැරයන්වරයෙකු අල්ලස් හෝ දූෂණ චෝදනා විමර්ශන කොමිෂන් සභාවේ නිලධාරීන් විසින් අත්අඩංගුවට ගෙන තිබෙනවා.

දේශීය ඖෂධ නිෂ්පාදනාගාරයක් පරීක්ෂා කර, නීතිවිරෝධී යන්ත්‍ර මඟින් ගංජා අඹරන බවට චෝදනා කර, ඒ සම්බන්ධව නීති මඟින් කටයුතු නොකර සිටීමට ඔහු රුපියල් ලක්ෂ 20 ක මුදලක් අල්ලස් වශයෙන් ඉල්ලා ඇති බවයි සඳහන් වෙන්නේ.

අත්අඩංගුවට ගත් සැකකරු අද කොළඹ ප්‍රධාන මහේස්ත්‍රාත් අධිකරණය වෙත ඉදිරිපත් කිරීමට නියමිතව ඇති බවයි වැඩිදුරටත් සඳහන් වෙන්නේ.

