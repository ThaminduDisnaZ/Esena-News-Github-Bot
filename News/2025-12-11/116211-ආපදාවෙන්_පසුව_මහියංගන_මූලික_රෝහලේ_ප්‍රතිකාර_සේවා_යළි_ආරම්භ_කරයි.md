---
title: "ආපදාවෙන් පසුව මහියංගන මූලික රෝහලේ ප්‍රතිකාර සේවා යළි ආරම්භ කරයි"
date: 2025-12-11 12:35:00
---

# ආපදාවෙන් පසුව මහියංගන මූලික රෝහලේ ප්‍රතිකාර සේවා යළි ආරම්භ කරයි

![Thumbnail](https://helakuru.sgp1.cdn.digitaloceanspaces.com/esana/images/lib/mahiyanganaya-hospital-oi.jpg)

ගංවතුරෙන් දැඩි ලෙස හානියට පත් මහියංගන මූලික රෝහලේ ප්‍රතිකාර සේවා රැසක් මේ වන විට ආරම්භ කර තිබෙනවා.

බාහිර රෝගී අංශය, රුධිර කාන්දු පෙරණ ඒකකය, රසායනාගාරය හා සායන කටයුතු එලෙස ආරම්භ කෙරුණු අතර, රෝහලේ වත්මන් තත්ත්වය සොයා බැලීමට සෞඛ්‍ය නියෝජ්‍ය අමාත්‍ය වෛද්‍ය හංසක විජයමුනි සහ සෞඛ්‍ය අමාත්‍යාංශ ලේකම් විශේෂඥ වෛද්‍ය අනිල් ජාසිංහ ද පැමිණ තිබුණා.

හානියට පත් ස්ථාන නිරීක්ෂණය කළ ඔවුන් රෝහල් කාර්ය මණ්ඩලය සමඟ සාකච්ඡාවක ද නිරත වී ඇති බවයි වැඩිදුරටත් සඳහන් වෙන්නේ.

ගංවතුරෙන් දැඩි ලෙස හානියට පත් මහියංගන මූලික රෝහල පසුගිය 28 වැනිදා සම්පූර්ණයෙන්ම වසා දැමීමට පියවර ගෙන තිබුණා.

