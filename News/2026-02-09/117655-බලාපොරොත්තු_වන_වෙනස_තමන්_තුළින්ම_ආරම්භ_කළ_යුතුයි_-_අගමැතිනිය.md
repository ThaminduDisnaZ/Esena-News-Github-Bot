---
title: "බලාපොරොත්තු වන වෙනස තමන් තුළින්ම ආරම්භ කළ යුතුයි - අගමැතිනිය"
date: 2026-02-09 15:55:00
---

# බලාපොරොත්තු වන වෙනස තමන් තුළින්ම ආරම්භ කළ යුතුයි - අගමැතිනිය

![Thumbnail](https://helakuru.sgp1.cdn.digitaloceanspaces.com/esana/images/lib/harini-amarasuriya-itc.jpg)

බලාපොරොත්තු වන වෙනස තමන් තුළින්ම ආරම්භ කළ යුතු බව අග්‍රාමාත්‍ය ආචාර්ය හරිනි අමරසූරිය පවසනවා.

ඒ අනුව, එසේ තමන් තුළින්ම වෙනස්වීම හරහා බලාපොරොත්තු වන වෙනස ලබා ගැනීමට හැකි බවයි 14 වන මහත්මා ගාන්ධි ශිෂ්‍යත්ව ප්‍රදානෝත්සවය අමතමින් අගමැතිවරිය ප්‍රකාශ කළේ.

එම වෙනසෙහි නායකත්වය දූ දරුවන් විසින් ලබාගත යුතු බව ද, එය සිදු කිරීමට නම්, දූ දරුවන් තුළින්ම වෙනස ආරම්භ කළ යුතු බව ද මෙහිදී අදහස් දක්වමින් අගමැතිවරිය ප්‍රකාශ කළා.

ඒ වෙනස වෙනුවෙන් පෙනී සිට සමාජයත්, රටත්, ලෝකයත් වෙනස් කළ හැකි බවත්, මෙරට අධ්‍යාපන පද්ධතිය තුළ හැම අතින්ම පරිවර්තනීය වෙනසක් වෙනුවෙන් වැඩ කරමින් සිටින මොහොතක් බවයි අග්‍රාමාත්‍ය ආචාර්ය හරිනි අමරසූරිය වැඩිදුරටත් සඳහන් කර සිටියේ.

