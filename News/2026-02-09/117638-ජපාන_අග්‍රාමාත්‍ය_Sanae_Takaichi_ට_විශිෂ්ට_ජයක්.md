---
title: "ජපාන අග්‍රාමාත්‍ය Sanae Takaichi ට විශිෂ්ට ජයක්"
date: 2026-02-09 11:05:00
---

# ජපාන අග්‍රාමාත්‍ය Sanae Takaichi ට විශිෂ්ට ජයක්

![Thumbnail](https://helakuru.sgp1.cdn.digitaloceanspaces.com/esana/images/lib/Sanae-Takaichi.jpg)

ජපාන අග්‍රාමාත්‍ය Sanae Takaichi නායකත්වය දෙන පාලක පක්ෂය මහා මැතිවරණයෙන් විශිෂ්ට ජයක් ලබා ගැනීමට සමත් වී තිබෙනවා.

ඒ අනුව, Sanae Takaichi ගේ ලිබරල් ප්‍රජාතන්ත්‍රවාදී පක්ෂය ප්‍රමුඛ සභාගය ජපාන නියෝජිත මන්ත්‍රී මණ්ඩලයේ ආසන 465 න් 352 ක් ජයග්‍රහණය කර ඇති බවයි සඳහන් වන්නේ.

ජපානයේ ප්‍රථම අගමැතිනිය වන ඇය, පක්ෂ නායකත්වයට පත්ව මාස හතරක් වැනි කෙටි කාලයක් තුළ මෙම මැතිවරණය කැඳවනු ලැබුවේ මහජනතාවගෙන් පැහැදිලි වරමක් ලබා ගැනීමේ අරමුණින් බවයි විදෙස් මාධ්‍ය වාර්තා කරන්නේ.

අමෙරිකානු ජනාධිපති ඩොනල්ඩ් ට්‍රම්ප් ඇයට සුබ පතමින් ඇය ඉතා ගෞරවයට පාත්‍ර වූ ජනප්‍රිය නායිකාවක් බව කියා සිටි අතර, ඉන්දීය අග්‍රාමාත්‍ය නරේන්ද්‍ර මෝදි ද මෙම "ඓතිහාසික" ජයග්‍රහණයට සුබ පැතූම් එක් කරමින් ඉන්දු-ජපාන මිත්‍රත්වය නව ඉසව්වක් කරා ගෙන යාමට තමන් කැප වන බව පවසා තිබෙනවා.

 

![Image](https://helakuru.sgp1.cdn.digitaloceanspaces.com/esana/images/69896abdecab2pdf_page_0.jpeg)

ශ්‍රී ලංකාවේ ජනප්‍රියම Payment Method එක ලෙස හෙළPay පත් කිරීමට මෙතැනින් Vote කරන්න.

