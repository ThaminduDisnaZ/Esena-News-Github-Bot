---
title: "කෙහෙළිය රඹුක්වැල්ල ඇතුළු තිදෙනකුට එරෙහි G.I. පයිප්ප බට නඩුව මාර්තු 14 කැඳවීමට නියෝග"
date: 2026-02-09 12:35:00
---

# කෙහෙළිය රඹුක්වැල්ල ඇතුළු තිදෙනකුට එරෙහි G.I. පයිප්ප බට නඩුව මාර්තු 14 කැඳවීමට නියෝග

![Thumbnail](https://helakuru.sgp1.cdn.digitaloceanspaces.com/esana/images/lib/keheliya-rambukwalla-new-image.jpg)

දූෂණය නමැති වරද සිදු කළේ යැයි චෝදනා ලබා සිටින හිටපු අමාත්‍ය කෙහෙළිය රඹුක්වැල්ල ඇතුළු විත්තිකරුවන් තුන්දෙනකුට එරෙහිව අල්ලස් කොමිසම විසින් ගොනු කර ඇති නඩුවේ වැඩිදුර විභාගය මාර්තු 14 වැනිදා කැඳවන ලෙස කොළඹ මහාධිකරණය නියෝග කර තිබෙනවා.

මෙම නඩුව අද කොළඹ මහාධිකරණ විනිසුරු මොහොමඩ් මිහාල් ඉදිරියේ කැඳවනු ලැබූ අවස්ථාවේදී මෙම නියෝගය නිකුත් කර ඇති බවයි සඳහන් වන්නේ.

2015 වසරේ පැවති ජනාධිපතිවරණය සමයේ ශ්‍රී ලංකා රූපවාහිනි සංස්ථාවට අයත් රුපියල් ලක්ෂ දහයකට ආසන්න මුදලක් වැය කර, දේශපාලන කටයුතු සඳහා ජී.අයි. පයිප්ප බට 600 ක් මිලදී ගැනීම තුළින් රජයට පාඩුවක් සිදු කළේ යැයි චෝදනා කරමින් විත්තිකරුවන්ට එරෙහිව අල්ලස් කොමිසම විසින් මෙම නඩුව ගොනු කර තිබෙනවා.

මෙම නඩුවේ විත්තිකරුවන් ලෙස හිටපු අමාත්‍ය කෙහෙළිය රඹුක්වැල්ල, රූපවාහිනි සංස්ථාවේ හිටපු සභාපති විමල් රූබසිංහ සහ හිටපු අධ්‍යක්ෂ ජනරාල් චන්ද්‍රපාල ලියනගේ යන අය නම් කර තිබෙනවා.

 

![Image](https://helakuru.sgp1.cdn.digitaloceanspaces.com/esana/images/69897add806dfpdf_page_0.jpeg)

ශ්‍රී ලංකාවේ ජනප්‍රියම Payment Method එක ලෙස හෙළPay පත් කිරීමට මෙතැනින් Vote කරන්න.

