---
title: "ඉදිරි වසර 10 ඇතුළත සඳ මත නගරයක් නිර්මාණය කිරීමට SpaceX සමාගමේ අවධානය"
date: 2026-02-09 17:00:00
---

# ඉදිරි වසර 10 ඇතුළත සඳ මත නගරයක් නිර්මාණය කිරීමට SpaceX සමාගමේ අවධානය

![Thumbnail](https://helakuru.sgp1.cdn.digitaloceanspaces.com/esana/images/lib/moon-city.jpg)

ඉදිරි වසර 10 ඇතුළත චන්ද්‍රයා මත "ස්වයං-වර්ධනය වන නගරයක්" (Self-growing city) නිර්මාණය කිරීම කෙරෙහි SpaceX සමාගමේ මූලික අවධානය යොමු කර ඇති බව එහි ප්‍රධානී Elon Musk ප්‍රකාශ කර තිබෙනවා.

අඟහරු වෙත ගමන් කළ හැක්කේ ග්‍රහලෝක පෙළ ගැසෙන සෑම මාස 26 කට වරක් පමණක් බවත්, එම ගමන සඳහා ද මාස 06 ක කාලයක් ගත වන බවයි Elon Musk සඳහන් කර ඇත්තේ.

නමුත් චන්ද්‍රයා වෙත සෑම දින 10 කට වරක්ම යානා දියත් කළ හැකි අතර, ඒ සඳහා ගත වන්නේ දින 02 ක් වැනි කෙටි කාලයක් වන බවත්, මින් අදහස් වන්නේ අඟහරු මත නගරයක් ඉදි කිරීමට වඩා ඉතා වේගයෙන් චන්ද්‍රයා මත නගරයක් නිර්මාණය කිරීමට අපට අවස්ථාව ලැබෙන බව යැයි ඔහු සඳහන් කර තිබෙනවා.

වසර 2027 මාර්තු මාසය වන විට මිනිසුන් රහිත යානයක් සඳ මත ගොඩ බැස්වීමට SpaceX බලාපොරොත්තු වන අතර, මනුෂ්‍ය ශිෂ්ටාචාරයේ අනාගතය සුරක්ෂිත කිරීම වෙනුවෙන් සඳ මත ජනාවාසයක් පිහිටුවීම වඩාත් වේගවත් හා ප්‍රායෝගික පියවරක් ලෙස ඔහු හඳුන්වා දී තිබෙනවා.

සඳට ප්‍රමුඛතාවය දුන්න ද, ඉදිරි වසර 5 - 7 කාලය ඇතුළත අඟහරු මෙහෙයුම් ආරම්භ කිරීමට ද සැලසුම් කර ඇති බවයි ඔහු වැඩිදුරටත් ප්‍රකාශ කර තිබෙන්නේ.

 

![Image](https://helakuru.sgp1.cdn.digitaloceanspaces.com/esana/images/6989b11cc3097pdf_page_0.jpeg)

 

![Image](https://helakuru.sgp1.cdn.digitaloceanspaces.com/esana/images/6989b130d175bpdf_page_0.jpeg)

ශ්‍රී ලංකාවේ ජනප්‍රියම Payment Method එක ලෙස හෙළPay පත් කිරීමට මෙතැනින් Vote කරන්න.

