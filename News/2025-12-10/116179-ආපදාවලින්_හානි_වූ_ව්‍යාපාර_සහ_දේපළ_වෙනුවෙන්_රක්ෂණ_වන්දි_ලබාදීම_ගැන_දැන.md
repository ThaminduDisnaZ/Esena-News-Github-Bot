---
title: "ආපදාවලින් හානි වූ ව්‍යාපාර සහ දේපළ වෙනුවෙන් රක්ෂණ වන්දි ලබාදීම ගැන දැනුම්දීමක්"
date: 2025-12-10 11:50:00
---

# ආපදාවලින් හානි වූ ව්‍යාපාර සහ දේපළ වෙනුවෙන් රක්ෂණ වන්දි ලබාදීම ගැන දැනුම්දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/harshana-mko.jpg)

ආපදාවලින් හානි වූ ව්‍යාපාර සහ දේපළ වෙනුවෙන් වන්දි ලබාදීමේ වැඩපිළිවෙළක් සකස් කිරීම සඳහා වූ සාකච්ඡාවක් ශ්‍රී ලංකා රක්ෂණ නියාමන කොමිෂන් සභාවේ ප්‍රධානත්වයෙන් සහ සියලුම රක්ෂණ ආයතනවල ප්‍රධානීන්ගේ සහභාගිත්වයෙන් පැවැත් වූ බව මුදල්, ක්‍රම සම්පාදන සහ ආර්ථික සංවර්ධන අමාත්‍යාංශයේ ලේකම් ආචාර්ය හර්ෂණ සූරියප්පෙරුම පවසනවා.

ඒ අනුව, එම සාකච්ඡාවේදී අනාවරණය වූ පරිදි, මෙම ආපදා තත්ත්වය තුළ හානියට පත් ව්‍යාපාර, දේපළ සහ ජීවිත වෙනුවෙන් කඩිනමින් වන්දි ලබාදීමේ ක්‍රමවේදයක් දැනටමත් සියලුම රක්ෂණ සමාගම් විසින් ආරම්භ කර ඇති බවයි ලේකම්වරයා ප්‍රකාශ කළේ.

එම වැඩපිළිවෙළ අනුව, සුළු දේපළ හානි වෙනුවෙන් කඩිනමින් වන්දි ලබාදීමට අවශ්‍ය කටයුතු මේ වන විටත් ආරම්භ කර ඇති බවත්, විශාල දේපළ හානි සඳහා වන්දි ගෙවීමේ කටයුතු, ඊට අවශ්‍ය තොරතුරු රැස්කර ගැනීමෙන් අනතුරුව සිදු කරන බවයි වැඩිදුරටත් ප්‍රකාශ කළේ.

අදාළ ප්‍රකාශය ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

