---
title: "ආපදා තත්ත්වයෙන් සත්ත්ව ගොවිපොළ 16,000 කට හානි"
date: 2025-12-10 11:25:00
---

# ආපදා තත්ත්වයෙන් සත්ත්ව ගොවිපොළ 16,000 කට හානි

![Thumbnail](https://helakuru.sgp1.cdn.digitaloceanspaces.com/esana/images/lib/chicken-egg-industry.jpg)

ආපදා තත්ත්වයෙන් සත්ත්ව ගොවිපොළ 16,000 කට හානි සිදු වී ඇති බව සත්ත්ව නිෂ්පාදන හා සෞඛ්‍ය දෙපාර්තමේන්තුව පවසනවා.

ඒ අනුව, වැඩිම හානියක් සිදු වී ඇත්තේ කුකුළු ගොවිපළවලට බවත්, ඒවාට මූල්‍යමය වශයෙන් ද විශාල හානියක් සිදු වී ඇති බවයි එහි අධ්‍යක්ෂ කේ.කේ. සරත් සඳහන් කරන්නේ.

ගවයින් 35,000 ක් පමණ මිය ගොස් ඇති බවද, ගෘහාශ්‍රිතව සත්ත්ව පාලනය සිදු කරන පිරිස් ද සිටීම හේතුවෙන් එම තොරතුරු ලබා ගැනීමට යම් කාලයක් ගත වනු ඇති බව ද ඔහු ප්‍රකාශ කළා.

හානි වූ සෑම ගොවිපලකටම රුපියල් 200,000 ක දීමනාවක් ලබාදීමට කටයුතු කරන බවත්, මේ සඳහා ගොවිපොළ පශු වෛද්‍ය කාර්යාලයේ ලියාපදිංචි වී තිබීම අනිවාර්යය බවත්, අදාළ අයදුම්පත් පුරවා පශු වෛද්‍ය කාර්යාලයට භාරදිය යුතු බවයි සත්ත්ව නිෂ්පාදන හා සෞඛ්‍ය දෙපාර්තමේන්තුව වැඩිදුරටත් ප්‍රකාශ කර සිටියේ.

