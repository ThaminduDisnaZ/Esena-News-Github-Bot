---
title: "නොපැවැත් වූ උසස් පෙළ විෂයන් පැවැත්වෙන කාලසටහන නිකුත් කෙරේ"
date: 2025-12-10 21:20:00
---

# නොපැවැත් වූ උසස් පෙළ විෂයන් පැවැත්වෙන කාලසටහන නිකුත් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/al-exam-students[1].jpg)

අයහපත් කාලගුණ තත්ත්වය හේතුවෙන් 2025 අ.පො.ස. (උ.පෙළ) විභාගයේ නොපැවැත්වූ විෂයන් සඳහා වූ කාලසටහන විභාග දෙපාර්තමේන්තුව විසින් නිකුත් කර තිබෙනවා.

ඒ අනුව නොපැවැත්වූ විෂයන් 2026 ජනවාරි මස 12 වැනි දා සිට ජනවාරි 20 වැනි දා දක්වා පැවැත්වීමට නියමිත බවයි විභාග දෙපාර්තමේන්තුව සඳහන් කරන්නේ.

ආපදාවට ලක් වූ පාසල් අයදුම්කරුවන් හට තම විභාග මධ්‍යස්ථානයේ දී විභාගයට පෙනී සිටීමට නොහැකි නම්, තම පාසලේ විදුහල්පතිවරයා ඒ සම්බන්ධයෙන් දැනුම්වත් කළ යුතු අතර, ආපදාවට ලක් වූ පෞද්ගලික අයදුම්කරුවන් තමන්ට නියමිත විභාග මධ්‍යස්ථානයේ දී විභාගයට පෙනී සිටීමට නොහැකි නම් 1911, 0112784537, 0112786616, 0112784208 යන අංක ඔස්සේ දැනුම් දිය යුතු බවයි විභාග දෙපාර්තමේන්තුව සඳහන් කරන්නේ.

අදාළ කාලසටහන පහතින්.

![Image](https://helakuru.sgp1.cdn.digitaloceanspaces.com/esana/images/693972dfeee24pdf_page_1.jpeg)

![Image](https://helakuru.sgp1.cdn.digitaloceanspaces.com/esana/images/693972e01309epdf_page_3.jpeg)

