---
title: "කොස්ගම වෙඩි තැබීමේ සිදුවීමට සම්බන්ධ සැකකරුවන් තිදෙනෙක් අත්අඩංගුවට"
date: 2025-12-10 11:05:00
---

# කොස්ගම වෙඩි තැබීමේ සිදුවීමට සම්බන්ධ සැකකරුවන් තිදෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

පසුගිය 03 වැනිදා කොස්ගම පොලිස් වසමේ, බොරවගොඩ ප්‍රදේශයේදී ත්‍රිරෝද රථයකින් ගමන් කරමින් සිටි පුද්ගලයෙකුට වෙඩි තබා ඝාතනය කිරීමට තැත් කිරීමට සම්බන්ධ පුද්ගලයින් තිදෙනෙකු හෝමාගම කොට්ඨාස අපරාධ විමර්ශන කාර්යාංශයේ නිලධාරීන් විසින් තුම්මෝදර ප්‍රදේශයේ දී අත්අඩංගුවට ගෙන තිබෙනවා.

ඒ අනුව, මෙම අපරාධය සිදු කළ වෙඩික්කරු, යතුරු පැදියේ පැදිකරු හා සැකකරුවන්ට නවාතැන් ලබාදෙමින් අපරාධයට ආධාර අනුබල දුන් සැකකාරියක් මෙලෙස අත්අඩංගුවට ගෙන ඇති බවයි සඳහන් වෙන්නේ.

සැකකරුවන් අවුරුදු 31 සහ 45 වයස්වල පසුවන රුවන්වැල්ල සහ තුම්මෝදර ප්‍රදේශවල පදිංචිකරුවන් වන අතර, සැකකාරිය වයස අවුරුදු 43 ක් වන තුම්මෝදර ප්‍රදේශයේ පදිංචිකාරියක් බව සඳහන්.

සිද්ධිය සම්බන්ධයෙන් හෝමාගම කොට්ඨාස අපරාධ විමර්ශන කාර්යාංශය වැඩිදුර විමර්ශන සිදු කරනවා.

