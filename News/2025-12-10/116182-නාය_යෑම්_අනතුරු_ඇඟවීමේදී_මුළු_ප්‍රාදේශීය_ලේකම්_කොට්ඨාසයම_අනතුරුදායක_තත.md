---
title: "නාය යෑම් අනතුරු ඇඟවීමේදී මුළු ප්‍රාදේශීය ලේකම් කොට්ඨාසයම අනතුරුදායක තත්ත්වයක බව ප්‍රකාශ කරන්නේ නැහැ - NBRO"
date: 2025-12-10 13:30:00
---

# නාය යෑම් අනතුරු ඇඟවීමේදී මුළු ප්‍රාදේශීය ලේකම් කොට්ඨාසයම අනතුරුදායක තත්ත්වයක බව ප්‍රකාශ කරන්නේ නැහැ - NBRO

![Thumbnail](https://helakuru.sgp1.cdn.digitaloceanspaces.com/esana/images/lib/wasantha-senadeera-op.jpg)

අවදානම් ප්‍රදේශවල නිවාස බොහොමයක් අධීක්ෂණයට ලක් කර නිවෙස් හිමිකරුවන්ට එහි අවදානම් තත්ත්වය ගැන වාර්තාවක් ලබාදී තිබෙන බව ජාතික ගොඩනැගිලි පර්යේෂණ සංවිධානයේ ජ්‍යෙෂ්ඨ භූ විද්‍යාඥ ආචාර්ය වසන්ත සේනාධීර පවසනවා.

ඒ අනුව, එම පුද්ගලයන් මෙහි දී වඩාත් සැලකිලිමත් විය යුතු බවත්, මුළු ප්‍රාදේශීය ලේකම් කොට්ඨාසයම අනතුරුදායක තත්ත්වයක තිබෙන බවට ප්‍රකාශ කර නොමැති බවයි අද (10) මාධ්‍ය වෙත අදහස් දක්වමින් ඔහු සඳහන් කළේ.

තමන්ගේ නිවස පිහිටා තිබෙන්නේ කණ්ඩියක් අසල නම්, එම ජනතාව අනිවාර්යයෙන්ම සැලකිලිමත් විය යුතු බවද, වර්ෂාපතනය යම් ආකාරයක වැඩිවීමක් නිරීක්ෂණය වෙනවා නම්, වැඩි අවධානයක් යොමු කළ යුතු බව ද ඔහු ප්‍රකාශ කර සිටියා.

දිස්ත්‍රික්ක 04 ක ප්‍රාදේශීය ලේකම් කොට්ඨාස 40 කට ඉවත් වීමේ රතු නිවේදන නිකුත් කර ඇති බවයි ජාතික ගොඩනැගිලි පර්යේෂණ සංවිධානයේ ජ්‍යෙෂ්ඨ භූ විද්‍යාඥ ආචාර්ය වසන්ත සේනාධීර වැඩිදුරටත් සඳහන් කර සිටියේ.

