---
title: "ලංකා ත්‍රිපෝෂ සමාගමෙන් මිලියන 100 ක ලාභාංශ මහා භාණ්ඩාගාරයට ලබාදෙයි"
date: 2025-12-10 17:17:36
---

# ලංකා ත්‍රිපෝෂ සමාගමෙන් මිලියන 100 ක ලාභාංශ මහා භාණ්ඩාගාරයට ලබාදෙයි

![Thumbnail](https://helakuru.sgp1.cdn.digitaloceanspaces.com/esana/images/lib/thriposha-1000.jpg)

ලංකා ත්‍රිපෝෂ සමාගමේ ලාභය ලෙස රුපියල් මිලියන 100 ක මුදලක් ලංකා ත්‍රිපෝෂ සමාගමේ සභාපති අමල් අත්තනායක විසින් අද (10) දින නියෝජ්‍ය මුදල් අමාත්‍ය මහාචාර්ය අනිල් ජයන්ත හට පිරි නමා තියෙනවා.

පසුගිය වසර කිහිපය තුල විවිධ හේතුන් මත අඛණ්ඩව මූලික අමුද්‍රව්‍ය සපයා ගැනිමට නොහැකිවීමේ හේතු මත ත්‍රිපෝෂ නිෂ්පාදනය හා බෙදා හැරීම අඛණ්ඩව සිදු නොකෙරුන අතර, ඒ සියල්ල දැන් විසඳා ඇති බවයි එම සමාගමේ සභාපති අමල් අත්තනායක සටහනක් තබමින් පවසා සිටියේ.

එළඹෙන නව වසර තුළ අඛණ්ඩ ත්‍රිපෝෂ නිෂ්පාදනයක් පවත්වාගෙන යාමට දැනට අඩිතාලම දමා අවසන් කර ඇති බවත්, මේ වන විටත් සිය ගබඩා අනාගත ත්‍රිපෝෂ නිෂ්පාදනයන් සදහා අමුද්‍රව්‍ය වලින් පුරවමින් පවතින අතර, 2026 වසර ජනවාරියේ සිට අඛණ්ඩව ත්‍රිපෝෂ සහ සුපෝෂ ලංකාවටම ලබා දීමට සියල්ල සූදානමින් පවතින බවයි සභාපතිවරයා වැඩිදුරටත් සඳහන් කර සිටියේ.

