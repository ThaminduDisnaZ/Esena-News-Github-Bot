---
title: "විපක්ෂ නායක කාර්යාලයේ ආපදා තොරතුරු මධ්‍යස්ථානයක් ඇරඹෙයි"
date: 2025-12-10 12:50:00
---

# විපක්ෂ නායක කාර්යාලයේ ආපදා තොරතුරු මධ්‍යස්ථානයක් ඇරඹෙයි

![Thumbnail](https://helakuru.sgp1.cdn.digitaloceanspaces.com/esana/images/lib/sajith-disa.jpg)

අයහපත් කාලගුණ තත්ත්වය නිසා ආපදාවට පත් ප්‍රදේශවල තොරතුරු ඒකරාශි කිරීම සඳහා විපක්ෂ නායක කාර්යාලයේ ආපදා තොරතුරු මධ්‍යස්ථානයක් ආරම්භ කර තිබෙනවා.

විපක්ෂ නායක සජිත් ප්‍රේමදාස විසින් අද (10) පෙරවරුවේ මෙය ආරම්භ කළ බවයි විපක්ෂ නායක කාර්යාලය නිවේදනය කර සිටියේ.

ආපදාවට ලක් වූ ප්‍රදේශවල තොරතුරු ග්‍රාම නිලධාරී මට්ටමෙන් ඒකරාශී කිරීම මෙහි මූලික අරමුණ බවයි සඳහන් වෙන්නේ.

මෙහිදී, විපතට පත් වූ පිරිස්වලට සෘජුවම සිය ගැටලු හා අවශ්‍යතා මෙම තොරතුරු මධ්‍යස්ථානය වෙත දුරකථන මාර්ගය ඔස්සේ සහ WhatsApp ඔස්සේ ලබාදීමට පහසුකම් සලසා තිබෙනවා.

0759 570 570, 0761 660 570, 0705 699 110 යන අංකවලට අදාළ තොරතුරු ලබා දිය හැකි අතර, මෙම තොරතුරු කේන්ද්‍රය වෙත ලැබෙන තොරතුරු අදාළ අංශවලට යොමු කිරීමට කටයුතු කරන බවයි වැඩිදුරටත් සඳහන් වෙන්නේ.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/69390f405b958pdf_page_0.jpeg)

