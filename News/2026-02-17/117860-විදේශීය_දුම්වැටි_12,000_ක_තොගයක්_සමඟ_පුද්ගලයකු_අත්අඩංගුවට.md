---
title: "විදේශීය දුම්වැටි 12,000 ක තොගයක් සමඟ පුද්ගලයකු අත්අඩංගුවට"
date: 2026-02-17 10:25:00
---

# විදේශීය දුම්වැටි 12,000 ක තොගයක් සමඟ පුද්ගලයකු අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

නීතිවිරෝධී ලෙස මෙරටට රැගෙන එන ලද විදේශීය දුම්වැටි තොගයක් සමඟ පුද්ගලයකු, කටුනායක ගුවන්තොටුපළේදී අත්අඩංගුවට ගෙන තිබෙනවා.

ගුවන්තොටුපළ පොලිස් මත්ද්‍රව්‍ය කාර්යාංශයේ නිලධාරීන්ට ලද තොරතුරක් මත, ගුවන්තොටුපළ පැමිණීමේ පර්යන්තයේ සිදු කළ වැටලීමකදී අද (17) අලුයම මෙම සැකකරු අත්අඩංගුවට ගෙන ඇති බවයි පොලීසිය සඳහන් කළේ.

58 හැවිරිදි ගම්පොළ ප්‍රදේශයේ පදිංචිකරුවකු වන මෙම සැකකරු සතුව තිබුණු විදෙස් දුම්වැටි 12,000 ක ප්‍රමාණයක් සොයාගෙන ඇති අතර, සිද්ධිය සම්බන්ධයෙන් වැඩිදුර විමර්ශන ක්‍රියාත්මකයි.

