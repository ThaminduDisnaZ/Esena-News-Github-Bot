---
title: "මහජන නැගිටීම් අපි අනුමත කරනවා, නමුත් මහජන අරගල ඇතුළේ වෙන්න ඕන නැති දේවල් ලෝකෙත් වුණා, ලංකාවෙත් වුණා - එරංග ගුණසේකර"
date: 2026-02-17 20:20:00
---

# මහජන නැගිටීම් අපි අනුමත කරනවා, නමුත් මහජන අරගල ඇතුළේ වෙන්න ඕන නැති දේවල් ලෝකෙත් වුණා, ලංකාවෙත් වුණා - එරංග ගුණසේකර

![Thumbnail](https://helakuru.sgp1.cdn.digitaloceanspaces.com/esana/images/lib/eranga-gunasekara-iopl.jpg)

මෙම වසර අනිවාර්යයෙන්ම නීතියේ ආධිපත්‍යයත්, යුක්තියත් ඉෂ්ට කරන වසරක් බවට පත් වනු ඇති බව නියෝජ්‍ය අමාත්‍ය එරංග ගුණසේකර පවසනවා.

මිනිසුන්ගේ නැගී සිටීම සිය පක්ෂය අනුමත කරන බවත්, ශ්‍රී ලංකාව තුළ පැවති මහජන අරගලයට සිය පක්ෂය පක්ෂපාතී බවත් මාධ්‍ය වෙත අදහස් දක්වමින් නියෝජ්‍ය අමාත්‍යවරයා ප්‍රකාශ කළා.

එසේම මහජන අරගලයන් ඇතුළත විය යුතු නැති දේවල් ලෝකයේ වෙනත් රටවලත් සිදුව ඇති බව ද, ලංකාව තුළ ද එසේ සිදු වූ බව ද, වාසස්ථාන ගිනි තැබීම්, පහරදීම් සහ ඝාතන කිසිසේත්ම අනුමත කළ නොහැකි බව ද ඔහු ප්‍රකාශ කළා.

මෙම අරගලයට පාර කපන ලද රාජපක්ෂ කල්ලියට අනිවාර්යයෙන්ම නීතිය හමුවේ දඬුවම් ලැබිය යුතු බවයි නියෝජ්‍ය අමාත්‍ය එරංග ගුණසේකර වැඩිදුරටත් සඳහන් කර සිටියේ.

