---
title: "සියලු ලංගම සේවකයන් සම්මුඛ පරීක්ෂණයකට කැඳවා, සුදුසුකම් නැති නිලධාරීන්ගේ තනතුර පහත හෙළනවා - ප්‍රවාහන නියෝජ්‍ය අමාත්‍ය"
date: 2026-02-17 11:05:00
---

# සියලු ලංගම සේවකයන් සම්මුඛ පරීක්ෂණයකට කැඳවා, සුදුසුකම් නැති නිලධාරීන්ගේ තනතුර පහත හෙළනවා - ප්‍රවාහන නියෝජ්‍ය අමාත්‍ය

![Thumbnail](https://helakuru.sgp1.cdn.digitaloceanspaces.com/esana/images/lib/prasanna-gunasena-may.jpg)

ශ්‍රී ලංකා ගමනාගමන මණ්ඩලයේ සේවකයන් යළි සම්මුඛ පරීක්ෂණයකට ලක්කර අන්තර්ග්‍රහණය කිරීමට කටයුතු කරන බව ප්‍රවාහන නියෝජ්‍ය අමාත්‍ය ප්‍රසන්න ගුණසේන පවසනවා.

ඒ අනුව, ශ්‍රී ලංකා ගමනාගමන මණ්ඩලයේ ප්‍රධාන විධායක නිලධාරියාගේ සිටම මෙම සම්මුඛ පරීක්ෂණ සිදු කරන බවත්, ප්‍රධාන විධායක නිලධාරියා ද මේ සඳහා කැමැත්ත පළ කර ඇති බවයි උත්සවයක් අමතමින් නියෝජ්‍ය අමාත්‍යවරයා ප්‍රකාශ කළේ.

අමාත්‍යාංශ නිලධාරීන් කිහිප දෙනෙකුගේ ප්‍රධානත්වයෙන් මෙම සම්මුඛ පරීක්ෂණය පැවැත්වෙන බවත්, සම්මුඛ පරීක්ෂණයට පැමිණෙන නිලධාරීන් තමන්ට තිබෙන සහතික පත්, සම්පූර්ණ කර ගත් සුදුසුකම් ඇත්නම් ඒවා රැගෙන ආ යුතු බවත්, දේශපාලන පත් කිරීම් සිදු කළ ලිපි ලේඛණ රැගෙන නොඑන ලෙසත් නියෝජ්‍ය අමාත්‍යවරයා සඳහන් කර සිටියා.

අදාළ සම්මුඛ පරීක්ෂණයේදී සුදුසුකම් සපුරා ඇත්නම්, දැනට කටයුතු කරන තනතුරේම කටයුතු කළ හැකි බවත්, ඔවුන් එම වැටුප් තලයේම පිහිටුවන බවත්, නමුත් නුසුදුස්සන් තමන් පත් වූ මුල්ම පත්වීම දක්වා තනතුර පහත හෙළීමට කටයුතු කරන බවයි නියෝජ්‍ය අමාත්‍ය ප්‍රසන්න ගුණසේන වැඩිදුරටත් ප්‍රකාශ කර සිටියේ.

