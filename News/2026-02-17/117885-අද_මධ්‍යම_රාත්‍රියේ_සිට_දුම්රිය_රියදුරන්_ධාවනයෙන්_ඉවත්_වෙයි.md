---
title: "අද මධ්‍යම රාත්‍රියේ සිට දුම්රිය රියදුරන් ධාවනයෙන් ඉවත් වෙයි"
date: 2026-02-17 18:00:00
---

# අද මධ්‍යම රාත්‍රියේ සිට දුම්රිය රියදුරන් ධාවනයෙන් ඉවත් වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/train-22[1].jpg)

හමුදා නිලධාරීන් පිරිසක් දුම්රිය රියදුරන් ලෙස පුහුණු කිරීමට විරෝධය පළ කරමින් අද මධ්‍යම රාත්‍රියේ සිට දුම්රිය ධාවනයෙන් ඉවත් වීමට දුම්රිය රියදුරන් තීරණය කර තිබෙනවා.

දුම්රිය රියදුරු ශ්‍රේණියට බඳවා ගත් නවක රියදුරන් සඳහා පැවැති රැස්වීමකදී දුම්රිය රියදුරන් ලෙස පුහුණු කිරීමට යෝජිත හමුදා නිලධාරීන් පිරිසකට ද එම පුහුණුව ආරම්භ කිරීමට ගත් තීරණයට විරෝධය පළ කරමින් ඔවුන් මෙලෙස දුම්රිය සේවා වාරවලින් ඉවත් වීමට තීරණය කර ඇති බවයි සඳහන් වන්නේ.

මේ සම්බන්ධව ප්‍රවාහන අමාත්‍යාංශයේදී පැවැති දීර්ඝ සාකච්ඡාවන් අසාර්ථක වූ බැවින්, අද සවස ලොකෝමොටිව් ඉංජිනේරුවන්ගේ විධායක කමිටු රැස්වීමක් පැවැති අතර, එහිදී අද (17) මධ්‍යම රාත්‍රියේ සිට දුම්රිය සේවා වාරවලින් ඉවත් වීමට ඔවුන් තීරණය කළ බවයි එම සංගමය වැඩිදුරටත් සඳහන් කරන්නේ.

