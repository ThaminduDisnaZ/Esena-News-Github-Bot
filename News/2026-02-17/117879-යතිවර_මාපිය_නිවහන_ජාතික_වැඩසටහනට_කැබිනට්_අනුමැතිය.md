---
title: "යතිවර මාපිය නිවහන ජාතික වැඩසටහනට කැබිනට් අනුමැතිය"
date: 2026-02-17 17:40:00
---

# යතිවර මාපිය නිවහන ජාතික වැඩසටහනට කැබිනට් අනුමැතිය

![Thumbnail](https://helakuru.sgp1.cdn.digitaloceanspaces.com/esana/images/lib/cabinet-updates[1].jpg)

බුද්ධ ශාසනයේ අඛණ්ඩ පැවැත්ම සහතික කිරීම පිණිස දරුවන් පැවිදි බිමට එක් කර ඇති, ආර්ථික වශයෙන් දුෂ්කර මට්ටමක සිටින, නිවසක් අහිමි දෙමාපියන්ට නිවසක් තනාදීම අරමුණු කර ගනිමින් 'යතිවර මාපිය නිවහන' නමින් ජාතික වැඩසටහනක් ක්‍රියාත්මක කිරීමට රජය සැලසුම් කර තිබෙනවා.

එම දෙමාපියන් වෙත ශාසනික කෘතගුණ දැක්වීමක් ලෙස මෙම වැඩසටහන දියත් කෙරෙන බවයි අදාළ කැබිනට් තීරණයේ දැක්වෙන්නේ.

වැඩසටහනේ මූලික අදියර වශයෙන් 2026 වසරේ සිට දිවයිනේ සෑම දිස්ත්‍රික්කයක්ම ආවරණය වන පරිදි නිවාස 1,000 ක් ඉදිකිරීමටත්, දැනට නිවාස, ඉදිකිරීම් සහ ජලසම්පාදන අමාත්‍යාංශය මඟින් ක්‍රියාත්මක කරනු ලබන 'තමන්ගේම තැනක් - ලස්සන ජීවිතයක්' නිවාස වැඩසටහනේ අනුබද්ධ වැඩසටහනක් ලෙස 'යතිවර මාපිය නිවහන' ජාතික වැඩසටහන ක්‍රියාත්මක කිරීමටත් සැලසුම් කර තිබෙනවා.

ඒ අනුව, යෝජිත ව්‍යාපෘතිය ක්‍රියාත්මක කිරීම පිණිස බුද්ධශාසන, ආගමික සහ සංස්කෘතික කටයුතු අමාත්‍ය සහ නිවාස, ඉදිකිරීම් සහ ජලසම්පාදන අමාත්‍යවරයා ඉදිරිපත් කළ යෝජනාවට කැබිනට් අනුමැතිය ලබා දී තිබෙනවා.

අදාළ කැබිනට් තීරණය පහතින්.

 

![Image](https://helakuru.sgp1.cdn.digitaloceanspaces.com/esana/images/6994307a8ca80pdf_page_0.jpeg)

