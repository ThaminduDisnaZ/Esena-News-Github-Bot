---
title: "පාර්ලිමේන්තුව අද රැස්වෙයි"
date: 2026-02-17 09:50:29
---

# පාර්ලිමේන්තුව අද රැස්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/parliment-new-01[1].jpg)

පාර්ලිමේන්තුව අද (17) උදෑසන රැස්වී තිබෙනවා.

ඒ අනුව, අද පෙරවරු 9.30 ට කථානායක ජගත් වික්‍රමරත්නගේ ප්‍රධානත්වයෙන් පාර්ලිමේන්තුව රැස් වූ අතර, පෙරවරු 11.30 දක්වා පාර්ලිමේන්තු කටයුතු සහ ප්‍රශ්න සඳහා වෙන් කර තිබෙනවා.

අද දිනයේදී පාර්ලිමේන්තු විශ්‍රාම වැටුප් (ඉවත් කිරීමේ) පනත් කෙටුම්පත (දෙවන වර කියවීම) විවාදයට ගැනීමට නියමිතයි.

එසේම, අද දිනයේදී මැතිවරණ සම්බන්ධයෙන් වන නීති සමාලෝචනය කර පාර්ලිමේන්තුවට වාර්තා කිරීම සඳහාත්, ඒ පිළිබඳව සිය යෝජනා සහ නිර්දේශ ඉදිරිපත් කිරීම සඳහාත් වන පාර්ලිමේන්තු විශේෂ කාරක සභාවක් පත් කිරීම සඳහා වූ යෝජනාව ද අනුමැතිය සඳහා ඉදිරිපත් කිරීමට නියමිත බවයි වැඩිදුරටත් සඳහන් වන්නේ.

