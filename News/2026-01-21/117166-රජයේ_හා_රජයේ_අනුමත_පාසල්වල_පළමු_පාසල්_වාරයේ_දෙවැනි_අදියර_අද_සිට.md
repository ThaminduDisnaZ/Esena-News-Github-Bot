---
title: "රජයේ හා රජයේ අනුමත පාසල්වල පළමු පාසල් වාරයේ දෙවැනි අදියර අද සිට"
date: 2026-01-21 09:51:18
---

# රජයේ හා රජයේ අනුමත පාසල්වල පළමු පාසල් වාරයේ දෙවැනි අදියර අද සිට

![Thumbnail](https://helakuru.sgp1.cdn.digitaloceanspaces.com/esana/images/lib/school-students[1].jpg)

රජයේ හා රජයේ අනුමත පාසල්වල පළමු පාසල් වාරයේ දෙවැනි අදියර අද (21) ආරම්භ වුණා.

ඒ අනුව, එළඹෙන පෙබරවාරි මස 13 වැනිදා දක්වා පළමු පාසල් වාරයේ දෙවැනි අදියර ක්‍රියාත්මක වන බවයි අධ්‍යාපන අමාත්‍යාංශය සඳහන් කළේ.

ආපදා තත්ත්වය හේතුවෙන් පැවැත්වීමට නොහැකි වූ විෂයයන්වලට අදාළව පැවති උසස් පෙළ විභාගය හේතුවෙන් පසුගිය 09 වැනිදා සිට පාසල්වලට නිවාඩු ලබාදී තිබුණා.

මේ අතර, අද සිට ක්‍රියාත්මක කිරීමට සැලසුම් කර තිබුණු 06 වැනි ශ්‍රේණිය නව අධ්‍යාපන ප්‍රතිසංස්කරණ ලබන වසර දක්වා කල් දැමීමට පසුගියදා තීරණය කළ අතර, ඒ අනුව 06 ශ්‍රේණිය සඳහා මෙවර ක්‍රියාත්මක වන්නේ පැරණි විෂය නිර්දේශයම බවයි අධ්‍යාපන නියෝජ්‍ය අමාත්‍ය වෛද්‍ය මධුර සෙනෙවිරත්න වැඩිදුරටත් ප්‍රකාශ කර සිටියේ.

