---
title: "ධීවරයින් සඳහා ඉහළ විශ්‍රාම වැටුප් ප්‍රතිලාභ ක්‍රමයක්"
date: 2026-01-21 11:30:00
---

# ධීවරයින් සඳහා ඉහළ විශ්‍රාම වැටුප් ප්‍රතිලාභ ක්‍රමයක්

![Thumbnail](https://helakuru.sgp1.cdn.digitaloceanspaces.com/esana/images/lib/fishermrn-archived.jpg)

ධීවරයින් සඳහා ඉහළ විශ්‍රාම වැටුප් ප්‍රතිලාභ ක්‍රමයක් ධීවර හා ජලජ සම්පත් දෙපාර්තමේන්තුව සහ කෘෂිකාර්මික හා ගොවිජන රක්ෂණ මණ්ඩලය මඟින් හඳුන්වා දී තිබෙනවා.

ඒ අනුව, නව ධීවර විශ්‍රාම වැටුප් යෝජනා ක්‍රමය යටතේ, ධීවරයින්ගේ ක්‍රය ශක්තිය හා කැමැත්ත අනුව විශ්‍රාම වැටුප් යෝජනා ක්‍රමයට දායක වීමට අවස්ථාව හිමි වන බවයි සඳහන් වන්නේ.

එහිදී රුපියල් 5,000, රුපියල් 10,000, රුපියල් 15,000, රුපියල් 20,000, රුපියල් 25,000 හෝ ඊට වැඩි ආදි වශයෙන් අභිමතය පරිදි වයස අවුරුදු 60 න් පසුව මාසිකව ලබා ගත හැකි ඕනෑම විශ්‍රාම වැටුප් යෝජනා ක්‍රමයකට දායක විය හැකි බවයි සඳහන් වන්නේ.

වයස අවුරුදු 60 න් පසුව එළඹෙන එක් එක් වයස් සීමාවන් තුළ විශ්‍රාම වැටුප් වැඩි වන අතර, එනම් මාසිකව රුපියල් 1,000 විශ්‍රාම වැටුපකට දායක වුවහොත් වයස අවුරුදු 64 - 70 දක්වා 1,250 ක විශ්‍රාම වැටුපක්, වයස අවුරුදු 71 - 77 දක්වා රුපියල් 2,000 හා අවුරුදු 78 න් පසුව රුපියල් 5,000 ක විශ්‍රාම වැටුපක් ලෙස ලබා ගැනීමට හැකිවන ලෙස වැඩිවන බවයි වැඩිදුරටත් සඳහන් වන්නේ.

