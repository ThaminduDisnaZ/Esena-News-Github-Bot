---
title: "කළුතර පාලමෙන් ගඟට පැන්න පුද්ගලයෙකු සොයා මෙහෙයුම්"
date: 2026-01-21 14:25:00
---

# කළුතර පාලමෙන් ගඟට පැන්න පුද්ගලයෙකු සොයා මෙහෙයුම්

![Thumbnail](https://helakuru.sgp1.cdn.digitaloceanspaces.com/esana/images/lib/kalutara-brigd.jpg)

කළුතර පාලමෙන් පුද්ගලයෙක් කළු ගඟට පැන ඇති බවට ලැබුණු සැකයක් මත කිමිඳුම්කරුවන් සහ නාවික හමුදා ජීවිත ආරක්ෂක නිලධාරීන් විසින් කළු ගඟේ මෙහෙයුමක් දියත් කර තිබෙනවා.

කළුතර උතුර ප්‍රදේශයේ පදිංචි කාන්තාවක විසින් කළුතර දකුණ පොලීසියට කළ දැනුම්දීමක් මත මෙසේ මෙහෙයුම් සිදු කරන බවයි පොලීසිය සඳහන් කළේ.

කළුතර උතුර ප්‍රදේශයේ පදිංචි 32 හැවිරිදි ගණකාධිකාරිවරයෙකු අතුරුදන් බවට තොරතුරු ලැබී ඇති බවත්, ඔහුගේ ජංගම දුරකථනය පාලම මත තිබී හමුව ඇති බවත් පොලීසිය වැඩිදුරටත් ප්‍රකාශ කළේ.

