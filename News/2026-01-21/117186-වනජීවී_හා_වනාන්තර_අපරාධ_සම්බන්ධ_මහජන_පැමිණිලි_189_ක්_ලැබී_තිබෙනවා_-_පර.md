---
title: "වනජීවී හා වනාන්තර අපරාධ සම්බන්ධ මහජන පැමිණිලි 189 ක් ලැබී තිබෙනවා - පරිසර අමාත්‍යාංශය"
date: 2026-01-21 16:30:00
---

# වනජීවී හා වනාන්තර අපරාධ සම්බන්ධ මහජන පැමිණිලි 189 ක් ලැබී තිබෙනවා - පරිසර අමාත්‍යාංශය

![Thumbnail](https://helakuru.sgp1.cdn.digitaloceanspaces.com/esana/images/lib/hotline.jpg)

වනජීවී හා වනාන්තර අපරාධ සම්බන්ධ මහජන පැමිණිලි 189 ක් ලැබී ඇති බව පරිසර අමාත්‍යාංශය පවසනවා.

එම පැමිණිලිවලින්, පැමිණිලි 94 ක් සම්බන්ධයෙන් මේ වන විට කඩිනම් විමර්ශන සිදු වෙමින් පවතින අතර, පැමිණිලි 95 ක් සඳහා නීතිමය ක්‍රියාමාර්ග ගෙන අවසන් වී ඇති බවයි එම අමාත්‍යාංශය සඳහන් කරන්නේ.

පරිසර අමාත්‍යාංශයේ “වනස්පති” ජාතික වැඩසටහන යටතේ හඳුන්වා දුන් “වන සුරැකුම" ඒකාබද්ධ මෙහෙයුම් විමර්ශන මධ්‍යස්ථානයේ 1995 කෙටි දුරකථන අංකය ක්‍රියාත්මක කර මේ වන විට මාස දෙකක් ගතවී ඇති අතර, එම කාලය තුළදී මෙම පැමිණිලි ලැබී ඇති බවයි පරිසර අමාත්‍යාංශය වැඩිදුරටත් ප්‍රකාශ කර සිටියේ.

