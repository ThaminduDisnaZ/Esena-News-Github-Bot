---
title: "වසන්ත මුදලිගේ ඇතුළු පිරිසකට වරෙන්තු"
date: 2026-01-21 15:50:00
---

# වසන්ත මුදලිගේ ඇතුළු පිරිසකට වරෙන්තු

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

කැලණිය විශ්ව විද්‍යාලය ඉදිරිපිටදී උද්ඝෝෂණයක් පවත්වා, මහජන පීඩාවක් සිදු කළා යැයි කියන සිද්ධියකට අදාළව අධිකරණයේ පෙනී නොසිටි අන්තර් විශ්ව විද්‍යාල ශිෂ්‍ය බල මණ්ඩලයේ හිටපු කැඳවුම්කරු වසන්ත මුදලිගේ අත්අඩංගුවට ගන්නා ලෙසට නියෝග කරමින් මහර ප්‍රධාන මහේස්ත්‍රාත් ලෝචනි අබේවික්‍රම විසින් වරෙන්තු නිකුත් කර තිබෙනවා.

මෙම සිද්ධියට අදාළ සැකකරුවන් නව දෙනෙකුට එරෙහිව පවරා තිබූ මෙම නඩුවේදී සැකකරු වසන්ත මුදලිගේ යන අය අධිකරණය හමුවේ පෙනී නොසිටීම හේතුවෙන් මෙලෙස වරෙන්තු නිකුත් කර ඇති බවයි සඳහන් වන්නේ.

2025 වසරේ කැලණිය විශ්ව විද්‍යාලය ඉදිරිපිටදී එම සිසුන් නව දෙනා කිරිබත්ගොඩ පොලිසිය මඟින් අත්අඩංගුවට ගෙන මහර මහේස්ත්‍රාත් අධිකරණයට ඉදිරිපත් කොට ඇප මත මුදා හැර තිබෙන බවයි වැඩිදුරටත් සඳහන් වන්නේ.

