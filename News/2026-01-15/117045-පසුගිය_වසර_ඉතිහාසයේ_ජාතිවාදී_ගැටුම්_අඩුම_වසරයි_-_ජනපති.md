---
title: "පසුගිය වසර ඉතිහාසයේ ජාතිවාදී ගැටුම් අඩුම වසරයි - ජනපති"
date: 2026-01-15 19:15:00
---

# පසුගිය වසර ඉතිහාසයේ ජාතිවාදී ගැටුම් අඩුම වසරයි - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/anura-president-pongal-jaffna.jpg)

කුමන භාෂාවක් කතා කළත්, කුමන ආගමක් ඇදහුවත් සියලු පුරවැසියන්ට අභිමානයෙන් ජීවත්විය හැකි ජාතිවාදයෙන් තොර, ජාතික සමඟිය පිරුණු පොහොසත් රටක් ගොඩනැඟීම රජයේ අරමුණ බව ජනාධිපති අනුර කුමාර දිසානායක පවසනවා.

අද (15) පස්වරුවේ යාපනය, වේලනෙයි, අයියනාර් කෝවිල් ක්‍රීඩා පිටියේ පැවති උතුරු පළාත් තෛපොංගල් උත්සවයට සහභාගී වෙමින් ජනාධිපතිවරයා මේ බව සඳහන් කළා.

ධනයෙන් ඉදිකිරීම්වලින් පමණක් පොහොසත් රටක් නොව, ඊට වඩා විශාල අංශ ගණනාවකින් පොහොසත් රටක් නිර්මාණය කළ යුතු බවද ජනාධිපතිවරයා සඳහන් කළා.

නව රජය බලයට පත්ව වසරකට වැඩි කාලයක් ගතව ඇති බවත්, එම වසර ඉතිහාසයේ ජාතිවාදී ගැටුම් අඩුම, ජාතිවාදය පෝෂණය කරන ව්‍යාපාර දුර්වල වූ සහ ජාතික සමගිය වෙනුවෙන් පොර බැදීම සිදුකළ වසරක් බවයි ජනාධිපති අනුර කුමාර දිසානායක වැඩිදුරටත් ප්‍රකාශ කර .

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/6968eca2a3e25pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/6968eca2b0de5pdf_page_1.jpeg)

