---
title: "කොළඹ මහ නගර සභාවේ මුදල් කාරක සභාවේ බලය විපක්ෂයට"
date: 2026-01-15 12:00:00
---

# කොළඹ මහ නගර සභාවේ මුදල් කාරක සභාවේ බලය විපක්ෂයට

![Thumbnail](https://helakuru.sgp1.cdn.digitaloceanspaces.com/esana/images/lib/colombo-municipal-council-archived.jpg)

කොළඹ මහ නගර සභාවේ ප්‍රධානම කමිටුව වන මුදල් කාරක සභාවේ බලය පිහිටුවීමට සමගි ජන බලවේගය ප්‍රමුඛ ඒකාබද්ධ විපක්ෂය ලබාගෙන තිබෙනවා.

ඒ අනුව, ඊයේ පැවති මාසික මහ සභා රැස්වීමේදී මුදල් කාරක සභාවේ සාමාජිකයන් 6 දෙනාගෙන් පස් දෙනකුම විපක්ෂයේ මන්ත්‍රීවරුන්ගෙන් පත්ව ඇති බවයි සඳහන් වන්නේ.

මෙම කාරක සභාවේ බලය විපක්ෂයට හිමි වුවත්, ජනතාව වෙනුවෙන් සිදු කරන සංවර්ධන ක්‍රියාවලදී ඊට සහය ලබා දෙන බවයි කොළඹ මහ නගර සභාවේ විපක්ෂ නායක රීසා සාරුක් එහිදී ප්‍රකාශ කර සිටියේ.

