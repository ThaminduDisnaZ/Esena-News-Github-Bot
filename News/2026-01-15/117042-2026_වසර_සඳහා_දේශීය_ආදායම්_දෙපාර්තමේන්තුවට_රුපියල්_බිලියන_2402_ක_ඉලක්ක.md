---
title: "2026 වසර සඳහා දේශීය ආදායම් දෙපාර්තමේන්තුවට රුපියල් බිලියන 2402 ක ඉලක්කයක්"
date: 2026-01-15 19:55:00
---

# 2026 වසර සඳහා දේශීය ආදායම් දෙපාර්තමේන්තුවට රුපියල් බිලියන 2402 ක ඉලක්කයක්

![Thumbnail](https://helakuru.sgp1.cdn.digitaloceanspaces.com/esana/images/lib/inland-ewvenue.jpg)

දේශීය ආදායම් දෙපාර්තමේන්තුව සඳහා මෙම වසර තුළ රුපියල් බිලියන 2402 ක ආදායම් ඉලක්කයක් හිමි වී ඇති බව එහි කොමසාරිස් නන්දන කුමාර පවසනවා.

දේශීය ආදායම් දෙපාර්තමේන්තුව සහ රේගු දෙපාර්තමේන්තුව ඒකාබද්ධව විගණන කටයුතු සිදු කිරීම සඳහා මේ වන විට ගිවිසුමක් අත්සන් කර ඇති අතර, එමඟින් ලබාදී ඇති ඉලක්කය සම්පූර්ණ කර ගැනීමට අපේක්ෂා කරන බවයි ඔහු සඳහන් කළේ.

පසුගිය වසරේදී දේශීය ආදායම් දෙපාර්තමේන්තුව සඳහා රුපියල් බිලියන 2202 ක ඉලක්කයක් හිමි ව තිබූ අතර, එම ඉලක්කය පසු කරමින් රුපියල් බිලියන 2244 ක ආදායමක් උපයා ගැනීමට හැකි වී තිබුණා.

