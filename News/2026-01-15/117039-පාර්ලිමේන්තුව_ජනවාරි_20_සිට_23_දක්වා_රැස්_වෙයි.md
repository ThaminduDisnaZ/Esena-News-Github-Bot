---
title: "පාර්ලිමේන්තුව ජනවාරි 20 සිට 23 දක්වා රැස් වෙයි"
date: 2026-01-15 20:40:00
---

# පාර්ලිමේන්තුව ජනවාරි 20 සිට 23 දක්වා රැස් වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/parliment-new-01[1].jpg)

පාර්ලිමේන්තුව ජනවාරි 20 සිට 23 දක්වා රැස්වීමට තීරණය කර තිබෙනවා.

ඒ අනුව, ඊයේ (14) නියෝජ්‍ය කථානායක වෛද්‍ය රිස්වි සාලිගේ ප්‍රධානත්වයෙන් පැවති පාර්ලිමේන්තු කටයුතු පිළිබඳ කාරක සභා රැස්වීමේදී මෙම තීරණය ගෙන තිබෙනවා.

සුබසාධක ප්‍රතිලාභ පනත යටතේ අස්වැසුම සුබසාධන ප්‍රතිලාභ ගෙවීමේ යෝජනා ක්‍රමය සහ දිට්වා සුළි කුණාටුවෙන් පසු රටේ පවතින වර්තමාන තත්ත්වය පිළිබඳ විපක්ෂය විසින් ගෙනෙනු ලබන සභාව කල් තබන අවස්ථාවේ යෝජනාවක් ද එහිදී විවාදයට ගැනීමට නියමිතව ඇති බවයි වැඩිදුරටත් සඳහන් වන්නේ.

