---
title: "ඉන්දීය ගලවා ගැනීමේ මෙහෙයුම් කණ්ඩායමක් ශ්‍රී ලංකාවේ සහායට මෙරටට පැමිණේ"
date: 2025-11-29 14:00:00
---

# ඉන්දීය ගලවා ගැනීමේ මෙහෙයුම් කණ්ඩායමක් ශ්‍රී ලංකාවේ සහායට මෙරටට පැමිණේ

![Thumbnail](https://helakuru.sgp1.cdn.digitaloceanspaces.com/esana/images/lib/india-rescue.jpg)

රට තුළ පවතින අයහපත් කාලගුණය හේතුවෙන් පීඩාවට පත්වූ පිරිස කඩිනමින් මුදවා ගැනීමේ අරමුණින් ඉන්දියානු ගලවා ගැනීමේ මෙහෙයුම් කණ්ඩායමක් අද (29) උදෑසන දිවයිනට පැමිණ තිබෙනවා.

ඒ අනුව, ඉන්දීය ගුවන් යානයකින් අසූ දෙනෙකුගෙන් යුත් කණ්ඩායමක් මෙලෙස දිවයිනට පැමිණ ඇති අතර, එම කණ්ඩායමට පිරිමි පුද්ගලයින් 76 දෙනෙකු, කාන්තාවන් සිව්දෙනෙකු සහ සුනඛයින් සිව්දෙනෙකු ද ඇතුළත් බවයි සඳහන් වන්නේ.

ආපදා මෙහෙයුම්වලට අදාල උපකරණ ද සමග මෙම ඉන්දියානු ගලවා ගැනීමේ මෙහෙයුම් කණ්ඩායම මෙරටට පැමිණ ඇති බව වැඩිදුර‍ටත් සඳහන්.

