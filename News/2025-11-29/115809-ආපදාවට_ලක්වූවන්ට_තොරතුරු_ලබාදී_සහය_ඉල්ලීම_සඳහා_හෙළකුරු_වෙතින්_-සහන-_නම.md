---
title: "ආපදාවට ලක්වූවන්ට තොරතුරු ලබාදී සහය ඉල්ලීම සඳහා හෙළකුරු වෙතින් \"සහන\" නමින් ‍ප්‍රජා සේවාවක්"
date: 2025-11-29 16:03:20
---

# ආපදාවට ලක්වූවන්ට තොරතුරු ලබාදී සහය ඉල්ලීම සඳහා හෙළකුරු වෙතින් "සහන" නමින් ‍ප්‍රජා සේවාවක්

![Thumbnail](https://helakuru.sgp1.cdn.digitaloceanspaces.com/esana/images/lib/helakuru-sahana.jpg)

අයහපත් කාලගුණ තත්ත්වයෙන් ආපදාවට ලක්වූවන්ට තම තොරතුරු ලබාදී සහය ඉල්ලා සිටීම සඳහා හෙළකුරු සහ FloodSupport.org එක්ව ‘සහන’ නමින් ඩිජිටල් ප්‍රජා සේවාවක් හඳුන්වා දී තිබෙනවා.

මේ හරහා ආපදාවට ලක්වූවන්ට තමන් පත්ව ඇති ආපදාව, තමන්ට අවශ්‍ය සහාය සහ තමා ඉන්නා ස්ථානය (GPS Location) ඉතාම සරලව දැනුම්දීමේ හැකියාව ඇති අතර, සහන කණ්ඩායම්වලට එම පිරිස් ගැන තොරතුරු මේ හරහා එක්රැස් කර ගැනීමේ හැකියාව පවතිනවා.

හෙළකුරු Notifications ඔස්සේ කරන දැනුවත්කිරීම් හරහා ආපදාවට පත්වූවන්ට මෙම සේවාව ගැන දැනුවත් වීමටත්, හෙළකුරු Superapp එක ඔස්සේම තම තොරතුරු පහසුවෙන් සැපයීමටත් හැකියාව තිබෙනවා.

ස්වේච්ඡා කණ්ඩායමක් මෙහෙයවන FloodSupport.org වෙබ්අඩවිය හරහා මධ්‍යගතව එක්රැස් කෙරෙන මෙම තොරතුරු, ආපදා කළමනාකරණ මධ්‍යස්ථානයේ හා ස්වේච්ඡා සහන කණ්ඩායම්වල නීරික්ෂණයට ලක්වෙන අතර, ඔවුන් හරහා ආපදාවට පත්වූ අයට සහන සැලසෙන බවයි වාර්තා වන්නේ.

තොරතුරු ලබාදීමට හෙළකුරු Superapp එක ඔස්සේ “සහන” වෙත පිවිසෙන්න.

![Image](https://helakuru.sgp1.cdn.digitaloceanspaces.com/esana/images/692acbe79a9d8.jpeg)

