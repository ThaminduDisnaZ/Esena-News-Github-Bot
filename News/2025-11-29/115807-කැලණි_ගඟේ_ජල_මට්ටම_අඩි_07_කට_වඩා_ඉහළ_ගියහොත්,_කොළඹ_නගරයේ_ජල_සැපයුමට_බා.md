---
title: "කැලණි ගඟේ ජල මට්ටම අඩි 07 කට වඩා ඉහළ ගියහොත්, කොළඹ නගරයේ ජල සැපයුමට බාධා එල්ල විය හැකියි - ජල සම්පාදන මණ්ඩලය"
date: 2025-11-29 14:10:00
---

# කැලණි ගඟේ ජල මට්ටම අඩි 07 කට වඩා ඉහළ ගියහොත්, කොළඹ නගරයේ ජල සැපයුමට බාධා එල්ල විය හැකියි - ජල සම්පාදන මණ්ඩලය

![Thumbnail](https://helakuru.sgp1.cdn.digitaloceanspaces.com/esana/images/lib/water-cut-new[1].jpg)

කැලණි ගඟේ ජල මට්ටම ඉහළ යමින් පවතින බැවින්, අඹතලේ ජල පවිත්‍රාගාරයේ කටයුතුවලට බලපෑම් එල්ල විය හැකි බව ජාතික ජල සම්පාදන හා ජලාපවහන මණ්ඩලය පවසනවා.

ඒ අනුව, පවතින තත්ත්වය මත කැලණි ගඟේ ජල මට්ටම අඩි 07-08 ආසන්න ප්‍රමාණයකට ඉහළ ගියහොත්, අඹතලේ ජල පවිත්‍රාගාරය නිසි ආකාරයෙන් ක්‍රියාත්මක කිරීමේ ගැටලු මතුවන බවයි එම මණ්ඩලයේ සභාපති චන්දන බණ්ඩාර සඳහන් කළේ.

එලෙස සිදු වුවහොත්, කොළඹ නගරයේ ජල සැපයුම් අවදානමට ලක් වෙන බවත්, මේ හේතුවෙන් ගංවතුර අවදානම ඇති ප්‍රදේශවල ජනතාව ජලය යම් ප්‍රමාණයක් එකතු කර තබා ගන්නා ලෙස ඉල්ලා සිටින බවයි ඔහු වැඩිදුරටත් ප්‍රකාශ කර සිටියේ.

ආපදාවට ලක්වූවන් ගැන තොරතුරු ලබාදීමට 'හෙළකුරු සහන' වෙත පිවිසෙන්න.

