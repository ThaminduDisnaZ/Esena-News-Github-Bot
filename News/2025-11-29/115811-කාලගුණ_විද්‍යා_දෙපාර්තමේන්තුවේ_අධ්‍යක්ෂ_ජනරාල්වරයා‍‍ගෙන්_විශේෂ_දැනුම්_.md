---
title: "කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල්වරයා‍‍ගෙන් විශේෂ දැනුම් දීමක්"
date: 2025-11-29 14:02:40
---

# කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල්වරයා‍‍ගෙන් විශේෂ දැනුම් දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/extreme-weather-new.jpg)

සුළි කුණාටු තත්ත්වය දිවයිනෙන් බැහැරට ගමන් කිරීම නිසා එහි සෘජු බලපෑම් ඉවත් වුවද, වක්‍ර බලපෑම් තවදුරටත් පවතින බව කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් අතුල කරුණානායක පවසනවා.

ඒ හේතුවෙන් උතුර, උතුරු මැද, ඊසාන දිග සහ මධ්‍යම පළාතේ ඇතැම් ස්ථානවලට මි.මි 100 ඉක්මවන වර්ෂාපතනයක් ලැබීමේ හැකියාව පවතින බවයි ඔහු සඳහන් කළේ.

මීට අමතරව, බස්නාහිර සහ සබරගමුව පළාත්වලට මි.මි 50 ඉක්මවන වර්ෂාපතනයක් ලැබෙන අතර, අනෙක් පළාත්වල ද තැනින් තැන වැසි හෝ ගිගුරුම් සහිත වැසි තත්ත්වයන් නිර්මාණය වන බවද අධ්‍යක්ෂ ජනරාල්වරයා‍‍ පවසා සිටියා.

අධික වර්ෂාපතනය අඩු වුවද, ආපදා තත්ත්වය තවමත් පහව ගොස් නොමැති බවත්, එබැවින් සිය නිවෙස් කරා යාමෙන් වළකින ලෙසත් ඔහු  සහන කඳවුරුවල සිටින ජනතාවගෙන් ඉල්ලා සිටිනවා.

සුළි කුණාටු තත්ත්වයේ වක්‍ර බලපෑම තවදුරටත් ලංකාවට පවතින බැවින්, තද සුළං සමග මුහුද රළුවීමේ හැකියාව පවතින බවත්, එබැවින් අද දිනයේද ධීවර සහ නාවික කටයුතුවලින් වළකින ලෙසත් අධ්‍යක්ෂ ජනරාල්වරයා‍‍ දැනුම් දෙනවා.

නොවැම්බර් 30 වැනිදා වන විට මෙම වක්‍ර බලපෑම් තත්ත්වයද දිවයිනෙන් බැහැර වනු ඇති බවත්, ඉන් පසුව සාමාන්‍ය කාලගුණික රටාවක් ඇති වනු ඇති බවත්, එවිට සාමාන්‍යයෙන් සවස් යාමයේ හෝ රාත්‍රි කාලයේ වැසි හෝ ගිගුරුම් සහිත වැසි නිර්මාණය වන තත්ත්වයක් පැවතිය හැකි බවයි කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් අතුල කරුණානායක වැඩිදුරටත් සඳහන් කර සිටියේ.

 

![Image](https://helakuru.sgp1.cdn.digitaloceanspaces.com/esana/images/692aaf568216dpdf_page_0.jpeg)

ආපදාවට ලක්වූවන් ගැන තොරතුරු ලබාදීමට 'හෙළකුරු සහන' වෙත පිවිසෙන්න.

