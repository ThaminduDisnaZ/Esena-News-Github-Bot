---
title: "මෙරට මාර්ග පද්ධතිය පිළිබඳ ජනතාව දැනුවත් කිරීමට නව දත්ත පද්ධතියක්"
date: 2025-12-15 12:20:00
---

# මෙරට මාර්ග පද්ධතිය පිළිබඳ ජනතාව දැනුවත් කිරීමට නව දත්ත පද්ධතියක්

![Thumbnail](https://helakuru.sgp1.cdn.digitaloceanspaces.com/esana/images/lib/road-lk-org.jpg)

මෙරට මාර්ග පද්ධතිය පිළිබඳ ජනතාවට දැනුවත් විය හැකි දත්ත පද්ධතියක් හඳුන්වා දී ඇති බව ප්‍රවාහන අමාත්‍ය බිමල් රත්නායක පවසනවා.

ඒ අනුව, මෙරට මාර්ගවල පවතින තත්ත්වය සම්බන්ධයෙන් තොරතුරු දැනගැනීම සඳහා මෙතෙක් නිසි ක්‍රමවේදයක් නොතිබූ බවත්, ආපදාවෙන් පසු මාර්ග පද්ධතියට දැඩි හානි සිදු වූ අතර, එම තත්ත්වය හමුවේ මෙවැනි දත්ත පද්ධතියක අවශ්‍යතාව දැඩි ලෙස මතුවූ බවයි සිය Facebook ගිණුමේ සටහනක් තබමින් අමාත්‍යවරයා සඳහන් කර තිබෙන්නේ.

https://road-lk.org වෙබ් අඩවිය හරහා මෙම සේවාව ලබා දෙන අතර, මහජන සහභාගීත්වය මත ගොඩනැගුණු දත්ත පද්ධතියක් ලෙස මෙය ක්‍රියාත්මක කෙරෙන බවත්, මාර්ගයක යම් අනතුරක්, වසා තැබීමක් වැනි තොරතුරු මෙම පද්ධතියට ඇතුළත් කළ හැකියි.

සිංහල, දෙමළ, ඉංග්‍රීසි ඕනෑම භාෂාවකින් ඡායාරූප සහිතව මේ සඳහා තොරතුරු ලබාදීමට හැකි අතර, සති කිහිපයක් පුරා මෙය නියමු ව්‍යාපෘතියක් ලෙස ක්‍රියාත්මක කිරීමෙන් පසු ස්ථිර ලෙස මෙම වැඩපිළිවෙළ ආරම්භ කිරීමට නියමිත බවයි අමාත්‍යවරයා වැඩිදුරටත් සඳහන් කර සිටියේ.

