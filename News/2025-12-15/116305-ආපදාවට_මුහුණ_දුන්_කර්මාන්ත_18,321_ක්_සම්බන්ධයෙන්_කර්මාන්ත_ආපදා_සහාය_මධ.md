---
title: "ආපදාවට මුහුණ දුන් කර්මාන්ත 18,321 ක් සම්බන්ධයෙන් කර්මාන්ත ආපදා සහාය මධ්‍යස්ථානය වෙත තොරතුරු ලැබෙයි"
date: 2025-12-15 14:10:00
---

# ආපදාවට මුහුණ දුන් කර්මාන්ත 18,321 ක් සම්බන්ධයෙන් කර්මාන්ත ආපදා සහාය මධ්‍යස්ථානය වෙත තොරතුරු ලැබෙයි

![Thumbnail](https://helakuru.sgp1.cdn.digitaloceanspaces.com/esana/images/lib/industrial-ministry.jpg)

කර්මාන්ත ආපදා සහාය මධ්‍යස්ථානය වෙත මේ වන විට විමසීම් 18,321 ක් ලැබී ඇති බව කර්මාන්ත අමාත්‍යාංශය පවසනවා.

ඒ අනුව, නිෂ්පාදන අංශයට අදාළව ආපදාවට පත් කර්මාන්ත ගණන 6,362 ක් වන අතර, ක්ෂුද්‍ර පරිමාණ ව්‍යාපාර 7,510 ක්, සුළු පරිමාණ ව්‍යාපාර 6,256 ක්, මධ්‍ය පරිමාණ ව්‍යාපාර 3,998 ක් සහ මහා පරිමාණ ව්‍යාපාර 557 ක් ආපදා තත්ත්වයට මුහුණ දී ඇති බවයි සඳහන් වෙන්නේ.

ආපදාවට පත් කර්මාන්ත පිළිබඳව දැනුවත් කිරීමට 0712 666 660 යන දුරකථන අංකය හඳුන්වා දී ඇති අතර, අදාළ තොරතුරු හැකි ඉක්මනින් ලබාදෙන මෙන් හානියට පත් කර්මාන්තකරුවන්ගෙන් අමාත්‍යාංශය ඉල්ලා සිටිනවා.

මෙම දත්ත ලබා ගැනීම දෙසැම්බර් මස 16 වැනි දින, එනම් හෙට පස්වරු 2.00 ට පෙර සිදු කළ යුතු අතර, තොරතුරු ඇතුළත් කිරීම www.industry.gov.lk වෙබ් අඩවිය හරහා ද සිදු කළ හැකි බවයි වැඩිදුරටත් සඳහන් වෙන්නේ.

 

![Image](https://helakuru.sgp1.cdn.digitaloceanspaces.com/esana/images/693fa4cd6e9e0pdf_page_0.jpeg)

