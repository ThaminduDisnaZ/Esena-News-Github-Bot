---
title: "ඌව පළාතේ පාසල් ආරම්භය සිදුවන ආකාරය පිළිබඳ දැනුම් දීමක්"
date: 2025-12-15 14:50:00
---

# ඌව පළාතේ පාසල් ආරම්භය සිදුවන ආකාරය පිළිබඳ දැනුම් දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/school-class.jpg)

'දිට්වා' සුළි කුණාටුවත් සමග දිවයිනට බලපෑ ආපදා තත්ත්වයන් හමුවේ ඌව පළාතේ වසා දැමුණු පාසල් යළි ආරම්භ කිරීමට කටයුතු යොදා ඇති බව ඌව පළාත් අධ්‍යාපන අධ්‍යක්ෂ රෝහිත අමරදාස පවසනවා.

ඒ අනුව, ඌව පළාතේ මොනරාගල දිස්ත්‍රික්කයේ පාසල් 291 න්, බිබිල කළාපයේ දෙහිගලවත්ත පාසල හැර අනෙකුත් පාසල් 290 ම හෙට (16) දින විවෘත කිරීමට සියලු කටයුතු යොදා ඇති බවයි අද (15) පැවති මාධ්‍ය හමුවකට එක් වෙමින් ඔහු සඳහන් කළේ.

බදුල්ල දිස්ත්‍රික්කයේ මහියංගන කළාපයේ දික්යාය විද්‍යාලය, කළුකැල විද්‍යාලය සහ පින්නගොල්ල විද්‍යාලය හැර අනෙකුත් පාසල් 78 ම හෙට දින විවෘත කිරීමට සියලු කටයුතු යොදා ඇති බව ද ඔහු ප්‍රකාශ කළා.

එසේම, බදුල්ල දිස්ත්‍රික්කයේ සෙසු කළාපවල, එනම් බදුල්ල කළාපය, බණ්ඩාරවෙල කළාපය, වැලිමඩ කළාපය, පස්සර කළාප යන කළාපවල ඇති සියලුම පාසල් හෙට දින ආරම්භ නොවන අතර, ලබන 29 වැනිදා එම කළාපවල සියලු පාසල් ආරම්භ කිරීමට කටයුතු යොදා ඇති බවයි ඌව පළාත් අධ්‍යාපන අධ්‍යක්ෂ රෝහිත අමරදාස වැඩිදුරටත් සඳහන් කර සිටියේ.

