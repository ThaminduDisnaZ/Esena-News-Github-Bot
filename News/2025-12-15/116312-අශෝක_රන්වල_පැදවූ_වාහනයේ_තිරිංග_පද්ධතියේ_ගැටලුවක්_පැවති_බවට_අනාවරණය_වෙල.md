---
title: "අශෝක රන්වල පැදවූ වාහනයේ තිරිංග පද්ධතියේ ගැටලුවක් පැවති බවට අනාවරණය වෙලා තියෙනවා - පොලීසිය"
date: 2025-12-15 14:48:45
---

# අශෝක රන්වල පැදවූ වාහනයේ තිරිංග පද්ධතියේ ගැටලුවක් පැවති බවට අනාවරණය වෙලා තියෙනවා - පොලීසිය

![Thumbnail](https://helakuru.sgp1.cdn.digitaloceanspaces.com/esana/images/lib/ranwala-arrest.jpg)

රිය අනතුරකට ලක් වූ පාර්ලිමේන්තු මන්ත්‍රී අශෝක රන්වල පැදවූ වාහනයේ තිරිංග පද්ධතියේ ගැටලුවක් පැවති බවට අනාවරණය වී ඇති බව පොලීසිය පවසනවා.

ඒ අනුව, වාහනය සම්බන්ධයෙන් සිදු කළ පරීක්ෂාවේ දී, මන්ත්‍රීවරයා පැදවූ වාහනයේ තිරිංග නිසි නඩත්තුවක් සිදු කර නොමැති බව තහවුරු වී ඇති බවයි පොලිස් මාධ්‍ය ප්‍රකාශක, සහකාර පොලිස් අධිකාරී එෆ්.යූ. වුට්ලර් සඳහන් කළේ.

කෙසේ නමුත් මන්ත්‍රීවරයාගේ වෛද්‍ය වාර්තාව සහ රස පරීක්ෂක වාර්තාව මේ වන තෙක් ලැබී නොමැති බවත්, ඒවා ලැබුණු පසු ඉදිරි නීතිමය කටයුතු සිදු කරන බවයි ඔහු වැඩිදුරටත් ප්‍රකාශ කර සිටියේ.

