---
title: "හානි වූ දුම්රිය මාර්ග යළි ප්‍රතිසංස්කරණයට ඩොලර් මිලියන 400 ක ඇස්තමේන්තුවක්"
date: 2025-12-15 11:40:00
---

# හානි වූ දුම්රිය මාර්ග යළි ප්‍රතිසංස්කරණයට ඩොලර් මිලියන 400 ක ඇස්තමේන්තුවක්

![Thumbnail](https://helakuru.sgp1.cdn.digitaloceanspaces.com/esana/images/lib/prasanna-gunasena-train-klp.jpg)

ආපදා තත්ත්වයෙන් විනාශ වූ දුම්රිය මාර්ග ප්‍රතිසංස්කරණය කිරීම සඳහා ඩොලර් මිලියන 400 ක් පමණ වැයවෙනු ඇතැයි අත්‍යවශ්‍ය සේවා කොමසාරිස් ජනරාල් ප්‍රභාත් චන්ද්‍රකීර්ති පවසනවා.

සියලුම දුම්රිය මාර්ග ප්‍රතිසංස්කරණය කර අවසන් කිරීමට යම් කාලයක් ගත විය හැකි බවයි මාධ්‍ය වෙත අදහස් දක්වමින් ඔහු සඳහන් කළේ.

එසේම ආපදා හේතුවෙන් බලපෑමට ලක් වූ සෞඛ්‍ය ආයතන 236 න් 90% ක් පමණ යථා තත්ත්වයට පත් කර ඇති බවත්, ස්ප්‍රින්ග්වැලි හා කන්දෙගෙදර රෝහල් වෙනත් ස්ථානවල ස්ථානගත කර ඇති අතර, දැඩි බලපෑමට ලක් වූ මහියංගනය සහ හලාවත රෝහල්වල කටයුතු ද යථා තත්ත්වයට පත් කර ඇති බවයි ඔහු වැඩිදුරටත් ප්‍රකාශ කර සිටියේ.

