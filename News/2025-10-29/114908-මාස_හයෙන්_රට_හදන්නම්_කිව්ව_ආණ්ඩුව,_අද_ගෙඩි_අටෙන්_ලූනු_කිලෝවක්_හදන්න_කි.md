---
title: "මාස හයෙන් රට හදන්නම් කිව්ව ආණ්ඩුව, අද ගෙඩි අටෙන් ලූනු කිලෝවක් හදන්න කියනවා - සංජීව එදිරිමාන්න"
date: 2025-10-29 17:45:00
---

# මාස හයෙන් රට හදන්නම් කිව්ව ආණ්ඩුව, අද ගෙඩි අටෙන් ලූනු කිලෝවක් හදන්න කියනවා - සංජීව එදිරිමාන්න

![Thumbnail](https://helakuru.sgp1.cdn.digitaloceanspaces.com/esana/images/lib/sanjeewa-edirimanna-press.jpg)

ආණ්ඩුව බලයට පත්වන විට මාස හයෙන් රට හදන බව සහ මාස හයෙන් ප්‍රශ්න සියල්ලම විසඳන බව ප්‍රකාශ කළ බව ශ්‍රී ලංකා පොදුජන පෙරමුණේ සංජීව එදිරිමාන්න පවසනවා.

එහෙත්, එලෙස ප්‍රකාශ කළ ආණ්ඩුව අද වන විට ගෙඩි අටෙන් ලූනු කිලෝවක් සකස් කරන ලෙස ගොවීන්ට තර්ජනය කරමින් සිටින බවයි අද (29) පැවති මාධ්‍ය හමුවකට එක්වෙමින් හිටපු පාර්ලිමේන්තු මන්ත්‍රීවරයා සඳහන් කළේ.

තමන්ගේ අත්දැකීම් ඇසුරෙන්, ආණ්ඩු විරෝධයකට සමාජයේ බිම් මට්ටම පෙළ ගැසෙමින් සිටින බවත්, නොවැම්බර් 21 වැනිදා ආණ්ඩු විරෝධය සඳහා වන දැවැන්ත පුළුල් වේදිකාවක් නිර්මාණය කර ඇති බවයි ශ්‍රී ලංකා පොදුජන පෙරමුණේ සංජීව එදිරිමාන්න වැඩිදුරටත් ප්‍රකාශ කර සිටියේ.

