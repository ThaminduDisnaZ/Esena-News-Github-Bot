---
title: "රැළියට සහභාගී වීම ගැන තවම සාකච්ඡා කරනවා - සුජිත් සංජය පෙරේරා"
date: 2025-10-29 20:00:00
---

# රැළියට සහභාගී වීම ගැන තවම සාකච්ඡා කරනවා - සුජිත් සංජය පෙරේරා

![Thumbnail](https://helakuru.sgp1.cdn.digitaloceanspaces.com/esana/images/lib/sujith-sanjaya-jko.jpg)

නොවැම්බර් 21 වැනිදා පැවැත්වෙන විපක්ෂයේ ජන රැළිය සඳහා සහභාගී වීම සම්බන්ධයෙන් මේ වන විට සාකච්ඡා සිදු කරමින් පවතින බව සමගි ජන බලවේගයේ පාර්ලිමේන්තු මන්ත්‍රී සුජිත් සංජය පෙරේරා පවසනවා.

ඒ අනුව, එම ජන රැළිය සඳහා සහභාගී වන ලෙස ඉල්ලීම් මෙන්ම ආරාධනා ද ලැබී ඇති බවත්, පක්ෂයේ පරිපාලන මණ්ඩලය ඒ සම්බන්ධයෙන් තීරණයක් ගනු ඇති බවයි අද (29) පැවති මාධ්‍ය හමුවකට එක් වෙමින් මන්ත්‍රීවරයා ප්‍රකාශ කළේ.

බොහෝ දුරට මෙම ජන රැළිය සඳහා සමගි ජන බලවේගය නියෝජනය කරමින් නියෝජිතයින් පිරිසක් සහභාගී වනු ඇති බවයි පාර්ලිමේන්තු මන්ත්‍රී සුජිත් සංජය පෙරේරා වැඩිදුරටත් සඳහන් කර සිටියේ.

