---
title: "මත්තල ජාත්‍යන්තර ගුවන් තොටුපළ, වන සතුන්ගේ තර්ජනවලින් ආරක්ෂිත ගුවන් තොටුපළක් ලෙස සහතික කෙරේ"
date: 2025-10-29 12:55:00
---

# මත්තල ජාත්‍යන්තර ගුවන් තොටුපළ, වන සතුන්ගේ තර්ජනවලින් ආරක්ෂිත ගුවන් තොටුපළක් ලෙස සහතික කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/mattala-airport.jpg)

මත්තල ජාත්‍යන්තර ගුවන් තොටුපළ වන සතුන්ගේ තර්ජනවලින් ආරක්ෂිත ගුවන් තොටුපළක් ලෙස සිවිල් ගුවන් සේවා අධිකාරිය විසින් සහතික කර තිබෙනවා.

එම ගුවන් තොටුපළට වන සතුන්ගෙන් එල්ල වන තර්ජන වැළැක්වීමට පියවර ගැනීමත් සමඟ, මෙම සහතික කිරීම සිදුකර ඇති බවයි සඳහන් වන්නේ.

ඒ අනුව, එම ගුවන් තොටුපළ වෙත මෙහෙයුම් කරන ගුවන් සේවා සංඛ්‍යාව වැඩි කර ගැනීමේ සාකච්ඡා ආරම්භ කළ බවද වරාය හා සිවිල් ගුවන් සේවා නියෝජ්‍ය අමාත්‍ය රුවන් කොඩිතුවක්කු සඳහන් කළා.

දැනට මත්තල ජාත්‍යන්තර ගුවන් තොටුපළ වෙත මෙහෙයුම් කරන ගුවන් සේවා සංඛ්‍යාව 04 ක් වන අතර, නව ගුවන් සේවා පැමිණීමත් සමඟ ගුවන් තොටුපළට සිදුවන මෙහෙයුම් අලාභය අඩු කරගත හැකි බවයි නියෝජ්‍ය අමාත්‍යවරයා වැඩිදුරටත් ප්‍රකාශ කර සිටියේ.

