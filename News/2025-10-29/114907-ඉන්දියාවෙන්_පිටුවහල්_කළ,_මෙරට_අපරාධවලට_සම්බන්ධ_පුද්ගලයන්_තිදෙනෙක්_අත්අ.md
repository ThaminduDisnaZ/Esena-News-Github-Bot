---
title: "ඉන්දියාවෙන් පිටුවහල් කළ, මෙරට අපරාධවලට සම්බන්ධ පුද්ගලයන් තිදෙනෙක් අත්අඩංගුවට"
date: 2025-10-29 14:40:00
---

# ඉන්දියාවෙන් පිටුවහල් කළ, මෙරට අපරාධවලට සම්බන්ධ පුද්ගලයන් තිදෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

ඉන්දියාවෙන් පිටුවහල් කළ, මෙරට අපරාධවලට සම්බන්ධ පුද්ගලයින් තිදෙනෙක් ත්‍රස්ත විමර්ශන කොට්ඨාසය විසින් කටුනායක ගුවන්තොටුපොළේදී අත්අඩංගුවට ගෙන තිබෙනවා.

මෙම සැකකරුවන් ඊයේ ඉන්දියාවෙන් මෙරටට පිටුවහල් කර ඇති අතර, ඔවුන් ශ්‍රී ලංකාවේ සිට නීති විරෝධී ලෙස තමිල්නාඩුවට ඇතුළු වූ පුද්ගලයින් තිදෙනෙක් බවයි ඉන්දීය මාධ්‍ය වාර්තා සඳහන් කරන්නේ.

මෙම තිදෙනා මීට දින 15 කට පෙර නීති විරෝධී ලෙස බෝට්ටුවකින් තමිල්නාඩුවට ඇතුළු වී ඇති අතර, ඉන්දියාවට පැමිණ රැඳී සිටීමට මෙම තිදෙනා සතුව ලියකියවිලි කිසිවක් තිබී නොමැති බවට අනාවරණය වී තිබෙනවා.

පසුගියදා වැල්වැටිතුරෙයි ප්‍රදේශයේ තිබී හමුවූ බෝම්බ පිළිබඳ සිද්ධියටද මෙම සැකකරුවන් තිදෙනාගේ සම්බන්ධයක් ඇති බවට සඳහන් වන අතර, මේ සම්බන්ධයෙන් පොලිසිය වැඩිදුර විමර්ශන සිදු කරනවා.

