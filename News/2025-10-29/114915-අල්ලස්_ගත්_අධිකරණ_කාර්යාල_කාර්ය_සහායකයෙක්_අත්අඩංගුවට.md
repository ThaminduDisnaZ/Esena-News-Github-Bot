---
title: "අල්ලස් ගත් අධිකරණ කාර්යාල කාර්ය සහායකයෙක් අත්අඩංගුවට"
date: 2025-10-29 15:40:00
---

# අල්ලස් ගත් අධිකරණ කාර්යාල කාර්ය සහායකයෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

රුපියල් 10,000ක මුදලක් අල්ලස් ලෙස ඉල්ලා ලබාගත් කොළඹ 12 දිසා අධිකරණයේ කාර්යාල කාර්ය සහායකවරයෙක් අල්ලස් ගැනීමේ චෝදනාව සම්බන්ධයෙන් අත්අඩංගුවට ගෙන තිබෙනවා.

නඩු වාර්තාවක සහතික පිටපතක් ලබාදීම සඳහා සැකකරු විසින් රුපියල් 10,000 ක අල්ලස් මුදලක් ඉල්ලා ඇති බවයි සඳහන් වන්නේ.

අල්ලස් හෝ දූෂණ චෝදනා විමර්ශන කොමිෂන් සභාවේ විමර්ශන නිලධාරීන් විසින් අද (29) පෙරවරු 10.26 ට පමණ කෙසෙල්වත්ත පොලිස් ස්ථානය ආසන්නයේ ඇති වෙළෙඳසැලක් ඉදිරිපිට දී මෙම සැකකරුව අත්අඩංගුවට ගෙන තිබෙනවා.

සැකකරු කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමට නියමිතයි.

