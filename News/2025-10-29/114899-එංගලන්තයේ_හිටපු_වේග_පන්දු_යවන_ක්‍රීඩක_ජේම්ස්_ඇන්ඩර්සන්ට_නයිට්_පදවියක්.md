---
title: "එංගලන්තයේ හිටපු වේග පන්දු යවන ක්‍රීඩක ජේම්ස් ඇන්ඩර්සන්ට නයිට් පදවියක්"
date: 2025-10-29 12:35:00
---

# එංගලන්තයේ හිටපු වේග පන්දු යවන ක්‍රීඩක ජේම්ස් ඇන්ඩර්සන්ට නයිට් පදවියක්

![Thumbnail](https://helakuru.sgp1.cdn.digitaloceanspaces.com/esana/images/lib/jems-anderson.jpg)

එංගලන්තයේ වැඩිම ටෙස්ට් කඩුලු ලාභියා වූ හිටපු සුපිරි වේග පන්දු යවන ක්‍රීඩක ජේම්ස් ඇන්ඩර්සන් හට ඈන් කුමරිය විසින් නයිට් පදවියක් පිරිනමා තිබෙනවා.

වින්ඩ්සර් මාලිගයේ පැවති උත්සවයකදී ඔහුට මෙම නයිට් පදවිය පිරිනමා ඇති බවයි විදෙස් මාධ්‍ය සඳහන් කරන්නේ.

ජේම්ස් ඇන්ඩර්සන් විසින් ටෙස්ට් කඩුලු 704 ක් ලබා ගෙන ඇති අතර, එය මෙතෙක් වේග පන්දු යවන්නෙකු විසින් ලබාගත් වැඩිම කඩුලු සංඛ්‍යාව වනවා.

එසේම, දඟ පන්දු යවන්නන් වන මුත්තයියා මුරලිදරන් (800) සහ ෂේන් වෝන් (708) ට පමණක් ඔහු පිටුපසින් සිටිනවා.

ඇන්ඩර්සන් 2002 වසරේ සිට 2024 දක්වා වසර 22 ක කාලයක් එංගලන්ත ජාතික ක්‍රිකට් කණ්ඩායම නියෝජනය කරනු ලැබුවා.

