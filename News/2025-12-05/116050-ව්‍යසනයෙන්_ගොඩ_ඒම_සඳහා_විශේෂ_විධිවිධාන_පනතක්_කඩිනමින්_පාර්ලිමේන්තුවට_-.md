---
title: "ව්‍යසනයෙන් ගොඩ ඒම සඳහා විශේෂ විධිවිධාන පනතක් කඩිනමින් පාර්ලිමේන්තුවට - ජනපති"
date: 2025-12-05 19:59:15
---

# ව්‍යසනයෙන් ගොඩ ඒම සඳහා විශේෂ විධිවිධාන පනතක් කඩිනමින් පාර්ලිමේන්තුවට - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/anura-president-parliment-today-tt.jpg)

ව්‍යසනයෙන් ගොඩ ඒම සඳහා අඛණ්ඩ සැලැස්මක් ඉදිරිපත් කිරීමට විශේෂ විධිවිධාන පනතක් ගෙන ඒමට සැලසුම් කර ඇති බව ජනාධිපති අනුර කුමාර දිසානායක පවසනවා.

එම විශේෂ විධිවිධාන පනත කඩිනමින් පාර්ලිමේන්තුවට ඉදිරිපත් කිරීමට කටයුතු කරන බවයි අද (05) පාර්ලිමේන්තුවේ දී ප්‍රකාශයක් සිදු කරමින් ජනාධිපති අනුර කුමාර දිසානායක මේ බව සඳහන් කළේ.

එසේම ජාත්‍යන්තර මූල්‍ය අරමුදලේ පස්වන සමාලෝචනය දෙසැම්බර් මාසයේ එහි විධායක මණ්ඩලයට ඉදිරිපත් නොකර, ජනවාරි හෝ පෙබරවාරි මාසයේ විධායක මණ්ඩලයට ඉදිරිපත් කරන ඉල්ලීමක් කර ඇති බව ජනාධිපතිවරයා සඳහන් කළේ.

පස්වන සමාලෝචනය සඳහා ලැබීමට නියමිත ඩොලර් මිලියන 342 ක වාරිකය පවතින තත්ත්වය මත වැඩි කර ලබා දෙන ඉල්ලීමක් ඉදිරිපත් කර ඇති බවයි ජනාධිපති අනුර කුමාර දිසානායක වැඩිදුරටත් පාර්ලිමේන්තුවේ දී ප්‍රකාශ කළේ.

