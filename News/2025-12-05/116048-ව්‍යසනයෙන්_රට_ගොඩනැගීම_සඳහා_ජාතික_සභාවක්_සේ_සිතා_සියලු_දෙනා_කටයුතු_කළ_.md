---
title: "ව්‍යසනයෙන් රට ගොඩනැගීම සඳහා ජාතික සභාවක් සේ සිතා සියලු දෙනා කටයුතු කළ යුතුයි - ජනපති"
date: 2025-12-05 19:44:50
---

# ව්‍යසනයෙන් රට ගොඩනැගීම සඳහා ජාතික සභාවක් සේ සිතා සියලු දෙනා කටයුතු කළ යුතුයි - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/anura-president-parliment-today-tt.jpg)

රට පත්ව ඇති ව්‍යසනයෙන් ගොඩනැගීම සඳහා සියලු දෙනා ඉදිරි වසර කිහිපය තුළ පොදු න්‍යායපත්‍රයක කටයුතු කළ යුතු බව ජනාධිපති අනුර කුමාර දිසානායක පවසනවා.

ඒ අනුව ජාතික සභාවක් සේ සිතා සියලු දෙනා කටයුතු කළ යුතු බවයි ජනාධිපති අනුර කුමාර දිසානායක අද (05) පාර්ලිමේන්තුවේ දී ප්‍රකාශයක් සිදු කරමින් සඳහන් කළේ.

මෙම ව්‍යසනය හමුවේ නොසිතූ පිරිසකගේ සහාය ලැබෙමින් පවතින බවත්, විපක්ෂය එයට සූදානම් නොමැති වුව ද රට එයට සූදානම් වී ඇති බව ද ජනාධිපතිවරයා සඳහන් කළේ.

මෙය ඉතාමත් කණගාටුදායක ව්‍යසනයක් වුව ද, අලුත් පාරක් තෝරා ගෙන සියලු දෙනා එක්ව යහපත් රාජ්‍යයක් ගොඩනැගීම සඳහා කැප විය යුතු බව ද ජනාධිපති අනුර කුමාර දිසානායක වැඩිදුරටත් ප්‍රකාශ කළේ.

