---
title: "විපතට පත්වී ජීවනෝපාය අහිමි වූ පවුල්වලට උපරිමය රු. 50,000 ක දීමනාවක්"
date: 2025-12-05 20:39:06
---

# විපතට පත්වී ජීවනෝපාය අහිමි වූ පවුල්වලට උපරිමය රු. 50,000 ක දීමනාවක්

![Thumbnail](https://helakuru.sgp1.cdn.digitaloceanspaces.com/esana/images/lib/anura-president-parliment-today-tt.jpg)

ආපදාවෙන් පීඩාවට පත් ජනතාවගේ ජීවිත යළි නගා සිටුවීම සඳහා සහන රැසක් ලබාදීමට තීරණය කර තිබෙනවා.

ඒ අනුව අයහපත් කාලගුණයෙන් විපතට පත්ව යළි නිවෙස්වලට යාමේදී අත්‍යවශ්‍ය බඩු මිලදී ගැනීම සඳහා නිවාසවල අයිතිය නොසලකා එක ඒකකයකට රුපියල් 50,000 ක දීමනාවක් ලබාදීමට තීරණය කර තිබෙනවා.

එසේම  නිවාස අහිමිවී අවතැන් කඳවුරුවල සිටීමට නොහැකි නම් කුලී නිවසකට යාමට මාසයකට රුපියල් 25,000 බැඟින් මාස තුනක කාලයක් සඳහා දීමනාවක් ලබාදීමටද තීරණය කර ඇති බවයි ජනාධිපතිවරයා සඳහන් කළේ.

මීට අමතරව වාස අහිමි වී ජීවනෝපාය අහිමි වූ පවුල්වලට, දෙදෙනෙකු සිටී නම් රුපියල් 25,000 ක දීමනාවක් හා දෙදෙනෙකුට වඩා සිටින පවුල්වලට මාසිකව රු.50,000ක් මාස තුනක කාලයක් ලබාදීමට තීරණය කර ඇති බවයි ජනාධිපති අනුර කුමාර දිසානායක වැඩිදුරටත් ප්‍රකාශ කළේ.

