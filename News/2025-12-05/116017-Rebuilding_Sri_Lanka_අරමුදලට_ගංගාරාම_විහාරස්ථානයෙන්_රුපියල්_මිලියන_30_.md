---
title: "Rebuilding Sri Lanka අරමුදලට ගංගාරාම විහාරස්ථානයෙන් රුපියල් මිලියන 30 ක මූල්‍ය පරිත්‍යාගයක්"
date: 2025-12-05 09:38:13
---

# Rebuilding Sri Lanka අරමුදලට ගංගාරාම විහාරස්ථානයෙන් රුපියල් මිලියන 30 ක මූල්‍ය පරිත්‍යාගයක්

![Thumbnail](https://helakuru.sgp1.cdn.digitaloceanspaces.com/esana/images/lib/gangarama-temple-op.jpg)

ආපදාවෙන් විපතට පත් ජනතාවට සහන සැලසීමේදී මෙන්ම ආපදාවට ලක් වූ දිවයින පුරා විහාරස්ථාන ඇතුළු ආගමික සිද්ධස්ථාන යළි ගොඩනැංවීම සඳහා විදේශ බෞද්ධ විහාරස්ථානවල සහාය ලබා ගැනීමේ කටයුතු සම්බන්ධීකරණය වෙනුවෙන් සහාය ලබාදෙන බව හුණුපිටිය ගංගාරාම විහාරාධිපති, ආචාර්ය පූජ්‍ය කිරින්දේ අස්සජි නායක ස්වාමීන් වහන්සේ ප්‍රකාශ කර තිබෙනවා.

ඊයේ (04) පස්වරුවේ ජනාධිපති කාර්යාලයේදී ජනාධිපති අනුර කුමාර දිසානායක හමුවූ අවස්ථාවේදී උන්වහන්සේ එසේ පවසා ඇති බවයි ජනාධිපති මාධ්‍ය අංශය සඳහන් කළේ.

‘‍දිට්වා‍‍’ සුළි කුණාටුවෙන් විපතට පත් ජනතාවට සහන සැලසීමට ඇති කළ, රජයේ ‘Rebuilding Sri Lanka’ අරමුදලට සිය දායකත්වය සපයමින්, කොළඹ හුණුපිටිය ගංගාරම විහාරස්ථානය විසින් මෙහිදී රුපියල් මිලියන 30 ක මූල්‍ය පරිත්‍යාගයක් සිදු කර ඇති බවයි වැඩිදුරටත් සඳහන් වෙන්නේ.

මේ සම්බන්ධයෙන් නිකුත් කළ නිවේදනය පහතින්. 

 

![Image](https://helakuru.sgp1.cdn.digitaloceanspaces.com/esana/images/69324a3b35273pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/69324a3b3f757pdf_page_1.jpeg)

