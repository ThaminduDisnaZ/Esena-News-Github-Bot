---
title: "ජීවත්ව සිටින පිරිසට වඩාත් සුදුසු ගුණාංගවලින් සමන්විත රටක් හිමි කර දීම තම අපේක්ෂාවයි - ජනපති"
date: 2025-12-05 19:33:34
---

# ජීවත්ව සිටින පිරිසට වඩාත් සුදුසු ගුණාංගවලින් සමන්විත රටක් හිමි කර දීම තම අපේක්ෂාවයි - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/anura-president-parliment-today-tt.jpg)

ආපදාවෙන් අහිමි වූ ජීවිත නැවත ලබා දිය නොහැකි නමුත්, ආණ්ඩුවක් ලෙස ජීවත් ව සිටින පිරිසට වඩාත් සුදුසු ගුණාංගවලින් සමන්විත රටක් හිමි කර දීම තම අපේක්ෂාව බව ජනාධිපති අනුර කුමාර දිසානායක පවසනවා.

එවැනි ඉරණමක් නැවත ඇති නොවීමට වග බලා ගනිමින් සිටින බව ද ජනාධිපති අනුර කුමාර දිසානායක අද (05) පාර්ලිමේන්තුවේ දී ප්‍රකාශයක් සිදු කරමින් මේ බව ප්‍රකාශ කළේ.

ඕනෑම ව්‍යසනයක දී මිනිස් ජීවිත උදුරා ගත හැකි නමුත්, ලංකාවේ ජනතාව තුළ තිබෙන මනුෂ්‍යත්වය කිසිදු ව්‍යසනයක දී උදුරා ගත නොහැකි ප්‍රබල ගුණාංගයක් බව මෙම ව්‍යසනයේදීත් ඔප්පු කර තිබෙන බව ද ජනාධිපතිවරයා සඳහන් කළේ.

ව්‍යසන කළමනාකරණ පනත තුළින් මෙවැනි ආපදා තත්ත්වයකට මුහුණ දීමට නොහැකි වීම හේතුවෙන් විපක්ෂයේ නායකවරුන්ගේ ඉල්ලීම මත මහජන ආරක්ෂක පනත යටතේ හදිසි නීතිය පැනවීමට කටයුතු කළ බව ද ජනාධිපතිවරයා සඳහන් කළේ.

ආර්ථික අර්බුදයක් තිබෙන මොහොතක වුවත්, ව්‍යසනයට මුහුණ දුන් ජනතාවට සහන ලබා දීමට කටයුතු කරන බවත්, 2026 අයවැය සඳහා වෙන් කළ මුදල් යම් ප්‍රමාණයක් ආපදා තත්ත්වයට යොදා ගැනීමට බලාපොරොත්තු වන බව ද ජනාධිපතිවරයා වැඩිදුරටත් ප්‍රකාශ කළේ.

