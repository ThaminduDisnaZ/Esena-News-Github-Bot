---
title: "හානියට පත් නිවසක් සඳහා ලක්ෂ 50 ක්"
date: 2025-12-05 21:10:00
---

# හානියට පත් නිවසක් සඳහා ලක්ෂ 50 ක්

![Thumbnail](https://helakuru.sgp1.cdn.digitaloceanspaces.com/esana/images/lib/anura-president-parliment-today-tt.jpg)

ආපදාවෙන් පීඩාවට පත් ජනතාවගේ නිවාස වෙනුවෙන් වන්දි ලබාදීමට රජය තීරණය කර ඇති බව ජනාධිපති අනුර කුමාර දිසානායක අද (05) පාර්ලිමේන්තුවේදී ප්‍රකාශ කළා.

ඒ අනුව, ආපදාවෙන් හානියට පත්, පදිංචිවීමට නොහැකි නිවාස සඳහා නව නිවසක් ඉදි කරගැනීම වෙනුවෙන් රුපියල් ලක්ෂ 50 ක මුදලක් ලබාදීමට තීරණය කර තිබෙනවා.

එසේම, අදාළ පුද්ගලයාට ඉඩමක් නොමැති නම්, රජයෙන් ඉඩමක් ලබාදෙන බවත්, එලෙස රජයේ ඉඩම් නොමැති ප්‍රදේශවලට නිවාස ඉදි කිරීමට ලබාදෙන ලක්ෂ 50 ක මුදලට අමතරව තවත් ලක්ෂ 50 ක මුදලක් ලබාදෙන බවයි ජනාධිපතිවරයා සඳහන් කළේ.

අර්ධ වශයෙන් හානියට පත් නිවාස සඳහා උපරිමය රුපියල් ලක්ෂ 25 ක් දක්වා ලබාදෙන බවද ජනාධිපති අනුර කුමාර දිසානායක වැඩිදුරටත් ප්‍රකාශ කර සිටියා.

