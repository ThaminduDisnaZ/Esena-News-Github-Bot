---
title: "අඩි 5000 කට වඩා ඉහළ ප්‍රදේශවල යළිත් වන වගාව ඇති කරනවා - ජනපති"
date: 2025-12-05 20:29:38
---

# අඩි 5000 කට වඩා ඉහළ ප්‍රදේශවල යළිත් වන වගාව ඇති කරනවා - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/anura-president-parliment-today-tt.jpg)

යළිත් මෙවැනි ව්‍යසනයක් ඇතිවීම වළක්වා ගැනීම සඳහා කඩිනම් පියවර ගත යුතු බව ජනාධිපති අනුර කුමාර දිසානායක පවසනවා.

ඒ අනුව කඳු මුදුන්, ගංගා අසබඩ නිවෙස් ඉදිකිරීම් සම්බන්ධයෙන් දැඩි අවධානය යොමු කරන බවත්, යළි අනතුරු සහිත ස්ථානවල ඉදිකිරීම් සඳහා ඉඩ ලබා නොදෙන බවයි අද (05) පාර්ලිමේන්තුව අමතමින් ජනාධිපතිවරයා ප්‍රකාශ කළේ.

මධ්‍යම කඳුකරයේ තත්ත්වය සම්බන්ධයෙන් වාර්තාවක් ලබා දෙන ලෙස ආසියානු සංවර්ධන බැංකුවෙන් ඉල්ලීමක් කර ඇති බව ද ජනාධිපතිවරයා එහි දී සඳහන් කළා.

එම වාර්තාව අනුව, අඩි 5000 කට වඩා වැඩියෙන් ඉහළ ප්‍රදේශවල යළි වන වගාව ආරම්භ කරන බවත්, එම ඉඩම් සහ දේපළ ආණ්ඩුව විසින් වන්දි ලබාදී පවරා ගැනීමට කටයුතු කරන බවයි ජනාධිපතිවරයා වැඩිදුරටත් ප්‍රකාශ කර සිටියේ.

