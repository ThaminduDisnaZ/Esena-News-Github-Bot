---
title: "අනුරාධපුරයේදී හෙරොයින් සමඟ අත්අඩංගුවට ගත් විදුහල්පතිවරයා ඇතු​ළු පිරිස අද අධිකරණයට ඉදිරිපත් කරනවා - පොලීසිය"
date: 2025-11-06 14:10:59
---

# අනුරාධපුරයේදී හෙරොයින් සමඟ අත්අඩංගුවට ගත් විදුහල්පතිවරයා ඇතු​ළු පිරිස අද අධිකරණයට ඉදිරිපත් කරනවා - පොලීසිය

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

අනුරාධපුර ප්‍රදේශයේදී හෙරොයින් සමඟ අත්අඩංගුවට ගත් විදුහල්පතිවරයාගේ දේපළ සම්බන්ධයෙන් මේ වන විට විමර්ශනයක් ආරම්භ කර ඇති බව පොලිසිය පවසනවා.

එහිදී කිලෝග්‍රෑම් එකයි ග්‍රෑම් 185 යි මිලිග්‍රෑම් 400 ක බරකින් යුත් හෙරොයින් තොගයක් අත්අඩංගුවට ගෙන ඇති අතර, එහි වටිනාකම රුපියල් කෝටි දෙකක් පමණ වන බවයි පොලීසිය ප්‍රකාශ කළේ.

උතුරුමැද පළාත භාර ජ්‍යෙෂ්ඨ නියෝජ්‍ය පොලිස්පති බුද්ධික සිරිවර්ධනගේ උපදෙස් මත, අනුරාධපුර කොට්ඨාසය භාර ජ්‍යෙෂ්ඨ පොලිස් අධිකාරී තිළිණ හේවාපතිරණගේ සෘජු අධීක්ෂණයෙන්, අනුරාධපුර කොට්ඨාස අපරාධ විමර්ශන කාර්යාංශයේ ස්ථානාධිපති ප්‍රධාන පොලිස් පරීක්ෂක නුවන් වික්‍රමසිංහගේ මෙහෙයවීමෙන් මෙම සිද්ධිය පිළිබඳ වැඩිදුර විමර්ශන ක්‍රියාත්මකයි.

මේ සම්බන්ධයෙන් පොලිස් මාධ්‍ය ප්‍රකාශකවරයාගෙන් ‘එසැණ’ සිදුකළ විමසීමකදී අදාළ පුද්ගලයාගේ බිරිඳ මන්ත්‍රීවරියක් බවට අනාවරණ වී ඇති නමුත්, ඇය කුමන දේශපාලන පක්ෂයේද යන්න පොලිස් මාධ්‍ය ප්‍රකාශකවරයා සඳහන් නොකළ අතර, සැකකරුවන් අද දිනයේදී අධිකරණයට ඉදිරිපත් කිරීමට කටයුතු කරන බවද ඔහු ප්‍රකාශ කළා.

