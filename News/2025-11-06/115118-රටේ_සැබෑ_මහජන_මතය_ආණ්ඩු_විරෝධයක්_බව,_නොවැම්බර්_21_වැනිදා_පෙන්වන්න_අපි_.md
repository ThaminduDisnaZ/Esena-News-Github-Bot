---
title: "රටේ සැබෑ මහජන මතය ආණ්ඩු විරෝධයක් බව, නොවැම්බර් 21 වැනිදා පෙන්වන්න අපි ලෑස්තියි - සංජීව එදිරිමාන්න"
date: 2025-11-06 20:00:00
---

# රටේ සැබෑ මහජන මතය ආණ්ඩු විරෝධයක් බව, නොවැම්බර් 21 වැනිදා පෙන්වන්න අපි ලෑස්තියි - සංජීව එදිරිමාන්න

![Thumbnail](https://helakuru.sgp1.cdn.digitaloceanspaces.com/esana/images/lib/sanjeewa-edirimanna-press.jpg)

රටේ මහජනතාවගේ දැවැන්ත විරෝධය මේ ආණ්ඩුව සම්බන්ධයෙන් පළ කිරීම සඳහා 21 වැනිදාට සූදානම් බව ශ්‍රී ලංකා පොදුජන පෙරමුණේ සංජීව එදිරිමාන්න පවසනවා.

වත්මන් මාලිමා ආණ්ඩුව බලයට පත්වී වසරක් ගතවී ඇති බවත්, රටේ සෑම ක්ෂේත්‍රයක් තුළම බරපතළ අසමත්භාවයක් මේ ආණ්ඩුව තුළින් මහජනයා අත්දකිමින් සිටින බවයි මාධ්‍ය වෙත අදහස් දක්වමින් ඔහු ප්‍රකාශ කළේ.

ආණ්ඩුව විසින් දිගින් දිගටම ජනතාවට ප්‍රකාශ කිරීමට සූදානම් වන්නේ, විපක්ෂ දේශපාලනඥයින් ‘කෙඳිරි ගෑවද’ මහජනයා ආණ්ඩුව සමඟ සිටින බව යැයි ද ඔහු සඳහන් කළා.

රටේ සැබෑ මහජන මතය ආණ්ඩු විරෝධයක් වෙනුවෙන් ගොනු වී අවසන් බවත්, එය නොවැම්බර් 21 වැනිදා ආණ්ඩුවට පෙන්වීමට සූදානම් බවයි ශ්‍රී ලංකා පොදුජන පෙරමුණේ සංජීව එදිරිමාන්න වැඩිදුරටත් ප්‍රකාශ කර සිටියේ.

