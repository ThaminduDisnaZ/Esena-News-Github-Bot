---
title: "විද්‍යා ඝාතන නඩුවේ අභියාචනා පෙත්සම් විභාගය අවසන් වෙයි"
date: 2025-11-06 16:15:00
---

# විද්‍යා ඝාතන නඩුවේ අභියාචනා පෙත්සම් විභාගය අවසන් වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

2015 වසරේ මහත් ආන්දෝලනයකට තුඩු දුන් යාපනයේ පාසල් සිසුවියක වූ සිවලෝගනාදන් විද්‍යා දැරිය පැහැරගෙන ගොස්, දූෂණය කර, ඝාතනය කිරීමේ සිද්ධිය සම්බන්ධයෙන් මරණීය දණ්ඩනය නියම වී සිටින විත්තිකරුවන් විසින් එම දඬුවමට එරෙහිව ඉදිරිපත් කළ අභියාචනා පෙත්සම් විභාගය අද (06) අවසන් කර තිබෙනවා.

අදාළ චෝදනාව සම්බන්ධයෙන් වරදකරු වී මරණය දණ්ඩනය නියම වී සිටින ‘ස්විස් කුමාර්’ ඇතුළු විත්තිකරුවන් විසින් ඉදිරිපත් කළ අභියාචනා පෙත්සම් විභාගය මෙලෙස අවසන් කර ඇති බවයි සඳහන් වෙන්නේ.

ඒ අනුව, ශ්‍රේෂ්ඨාධිකරණය විසින් එහි තීන්දුව ලබාදීම පසුවට කල් තබා ඇති බවයි වැඩිදුරටත් සඳහන් වෙන්නේ.

