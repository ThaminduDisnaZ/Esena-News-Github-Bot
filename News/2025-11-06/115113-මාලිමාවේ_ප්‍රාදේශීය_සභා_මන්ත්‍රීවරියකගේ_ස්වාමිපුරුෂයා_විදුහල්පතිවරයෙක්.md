---
title: "මාලිමාවේ ප්‍රාදේශීය සභා මන්ත්‍රීවරියකගේ ස්වාමිපුරුෂයා විදුහල්පතිවරයෙක් වීම බරපතළ තත්ත්වයක් - සම්පත් අතුකෝරාල"
date: 2025-11-06 19:20:00
---

# මාලිමාවේ ප්‍රාදේශීය සභා මන්ත්‍රීවරියකගේ ස්වාමිපුරුෂයා විදුහල්පතිවරයෙක් වීම බරපතළ තත්ත්වයක් - සම්පත් අතුකෝරාල

![Thumbnail](https://helakuru.sgp1.cdn.digitaloceanspaces.com/esana/images/lib/sampath-athukorala.jpg)

මත්ද්‍රව්‍ය සමඟ අත්අඩංගුවට ගත්, මාලිමාවේ ප්‍රාදේශීය සභා මන්ත්‍රීවරියකගේ ස්වාමිපුරුෂයා විදුහල්පතිවරයෙක් වීම බරපතළ තත්ත්වයක් බව ශ්‍රී ලංකා පොදුජන පෙරමුණේ සම්පත් අතුකෝරාල පවසනවා.

ජනාධිපතිවරයා ප්‍රමුඛ ආණ්ඩුව නිරන්තරයෙන් ප්‍රකාශ කළේ, පාසල් දරුවන් මත්ද්‍රව්‍යවලින් මුදා ගැනීම පිළිබඳව බවයි අද (06) මාධ්‍ය වෙත අදහස් දක්වමින් මන්ත්‍රීවරයා පෙන්වා දුන්නේ.

නමුත් විදුහල්පතිවරයෙක් මත් කුඩු කිලෝග්‍රෑම් එකක් සමග හසුවන බවද, ඔහුගේ පුත්‍රයා මීට සති දෙකකට පෙර මත් කුඩු ග්‍රෑම් 50 ක් සමඟ අත්අඩංගුවට පත්ව සිටිය ද, රටේ කිසිදු මාධ්‍යයකින් එය ප්‍රකාශ නොකළ බවද ඔහු ප්‍රකාශ කළා.

"පොහොසත් රටක්, ලස්සන ජීවිතයක්" කෙසේ වුවද, ජාතික ජන බලවේගයේ පිරිස විසින් ‘වැඩේ හොඳටම යටින් කරගෙන යන බව’ පෙනෙන්නට ඇති බවත්, එය ‘යටින් යන' අතරම අනිත් අයට ‘ඉවත් වෙනු’ යැයි පවසන බවයි ශ්‍රී ලංකා පොදුජන පෙරමුණේ සම්පත් අතුකෝරාල වැඩිදුරටත් ප්‍රකාශ කර සිටියේ.

