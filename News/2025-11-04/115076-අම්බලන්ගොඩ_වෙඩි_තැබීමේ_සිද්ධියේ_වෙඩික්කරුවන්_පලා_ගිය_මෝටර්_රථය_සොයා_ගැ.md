---
title: "අම්බලන්ගොඩ වෙඩි තැබීමේ සිද්ධියේ වෙඩික්කරුවන් පලා ගිය මෝටර් රථය සොයා ගැනේ"
date: 2025-11-04 13:40:00
---

# අම්බලන්ගොඩ වෙඩි තැබීමේ සිද්ධියේ වෙඩික්කරුවන් පලා ගිය මෝටර් රථය සොයා ගැනේ

![Thumbnail](https://helakuru.sgp1.cdn.digitaloceanspaces.com/esana/images/lib/car-kjl.jpg)

අම්බලන්ගොඩ නගර සභාවට අයත් ප්‍රධාන පුස්තකාලය ඉදිරිපිටදී අද (04) උදෑසන වෙඩි තැබීමක් සිදුවූ අතර, එම වෙඩි තැබීම සිදුකළ වෙඩික්කරුවන් පලා ගිය මෝටර් රථය සොයා ගෙන තිබෙනවා.

සැකකරුවන් විසින් එම මෝටර් රථය කරන්දෙණිය, එගොඩවෙල මංසන්ධියේ දමා ගොස් තිබියදී අහුංගල්ල පොලිස් විශේෂ කාර්ය බළකායේ නිලධාරීන් විසින් සොයාගෙන ඇති බවයි සඳහන් වෙන්නේ.

අද පෙරවරු 10.30 ට පමණ සිදුවූ මෙම වෙඩි ප්‍රහාරයෙන් බරපතළ තුවාල ලැබූ පුද්ගලයා ප්‍රතිකාර සඳහා බලපිටිය රෝහලට ඇතුළත් කිරීමෙන් අනතුරුව මියගොස් තිබුණා.

මියගිය පුද්ගලයා අපරාධ කල්ලි සාමාජිකයෙකු වන 'කරන්දෙණිය සුද්දා' නැමැත්තාගේ ඥාතියෙකු බවටයි අනාවරණය වී ඇත්තේ.

