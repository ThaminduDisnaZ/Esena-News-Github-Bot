---
title: "මෙවර උසස් පෙළ විභාගය සඳහා පවත්වන උපකාරක පන්ති අද මධ්‍යම රාත්‍රියේ සිට තහනම් වෙයි"
date: 2025-11-04 08:05:00
---

# මෙවර උසස් පෙළ විභාගය සඳහා පවත්වන උපකාරක පන්ති අද මධ්‍යම රාත්‍රියේ සිට තහනම් වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/class-new-2025.jpg)

මෙවර උසස් පෙළ විභාගය සඳහා පැවැත්වෙන සියලුම උපකාරක පන්ති පැවැත්වීම අද (04) මධ්‍යම රාත්‍රී 12.00 සිට තහනම් වන බව විභාග කොමසාරිස් ජනරාල් ඒ.කේ.එස්. ඉන්දිකා කුමාරි ලියනගේ පවසනවා.

ඒ අනුව, මේ යටතේ උපකාරක පන්ති පැවැත්වීම, විෂයානුබද්ධ සම්මන්ත්‍රණ පැවැත්වීම, දේශන සහ වැඩමුළු පැවැත්වීම සහ අනුමාන ප්‍රශ්න පත්‍ර සාකච්ඡා කිරීම ඇතුළු විභාගය සම්බන්ධ සියලුම ප්‍රචාරණ කටයුතු තහනම් වන බවයි සඳහන් වන්නේ.

විභාගය සඳහා වූ පාසල් අයදුම්කරුවන් මෙන්ම, පෞද්ගලික අයදුම්කරුවන්ගේ ප්‍රවේශ පත්‍ර මේ වන විට ලබාදී අවසන් බවද, යම් අයෙකුට ප්‍රවේශ පත්‍රය නොලැබුණේ නම්, අද දින සිට ශ්‍රී ලංකා විභාග දෙපාර්තමේන්තුවේ වෙබ් අඩවියට පිවිස එය ලබා ගැනීමේ හැකියාව පවතින බවද සඳහන්.

මෙවර උසස් පෙළ විභාගය සඳහා පාසල් අයදුම්කරුවන් 246,521 ක් සහ පෞද්ගලික අයදුම්කරුවන් 94,004 ක් ඇතුළුව සම්පූර්ණ අයදුම්කරුවන් 340,525 ක් පෙනී සිටීමට නියමිත අතර, ඔවුන් විභාග මධ්‍යස්ථාන 2,362 කදී උසස් පෙළ විභාගය සඳහා මුහුණ දීමට නියමිතයි.

