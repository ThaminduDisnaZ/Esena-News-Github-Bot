---
title: "පිහිනුම් තටාකයක් තුළ දරුවෙකු මිය යෑමේ සිද්ධියට 07 දෙනෙක් අත්අඩංගුවට"
date: 2025-10-10 10:35:00
---

# පිහිනුම් තටාකයක් තුළ දරුවෙකු මිය යෑමේ සිද්ධියට 07 දෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

මිරිහාන, ස්ටැන්ලි මාවත ප්‍රදේශයේ පිහිටි හෝටලයක පිහිටි පිහිනුම් තටාකයක් තුළ වයස අවුරුදු 05 ක දරුවෙකු මියයෑම සම්බන්ධයෙන්, එම දරුවා ඉගෙනුම ලැබූ පෙර පාසලේ සහකාර විදුහල්පති ඇතුළු 07 දෙනෙක් අත්අඩංගුවට ගෙන තිබෙනවා.

ඒ අනුව, පෙර පාසලේ සහකාර විදුහල්පති, ක්‍රීඩා සම්බන්ධීකරණ නිලධාරී, ළමුන් භාරව සිටි ගුරුවරුන් දෙදෙනෙකු, පෙර පාසල් සේවිකාවක් හා පිහිනුම් උපදේශකයින් දෙදෙනෙකු මිරිහාන පොලීසිය විසින් අත්අඩංගුවට ගෙන ඇති බවයි සඳහන් වෙන්නේ.

මියගිය දරුවා ඇතුළු දරුවන් කණ්ඩායමක් ගුරුවරුන් හා පුහුණුකරුවෙකු යටතේ ඉහත හෝටලයේ පිහිනුම් කටයුතු සිදු කරමින් සිටියදී 05 හැවිරිදි දරුවා දියේ ගිලී මිය ගොස් තිබුණා.

