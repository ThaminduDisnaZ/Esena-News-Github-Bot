---
title: "විවේචනය කළ යුත්තේ අපහාස මඩ ගැසීම් ලෙස නොව, දාර්ශනික තර්කානුකූල ලෙසයි - ටිල්වින් සිල්වා"
date: 2025-10-10 19:45:00
---

# විවේචනය කළ යුත්තේ අපහාස මඩ ගැසීම් ලෙස නොව, දාර්ශනික තර්කානුකූල ලෙසයි - ටිල්වින් සිල්වා

![Thumbnail](https://helakuru.sgp1.cdn.digitaloceanspaces.com/esana/images/lib/tilvin-silva-media-new.jpg)

ජාතික ජන බලවේගය විසින් ආණ්ඩුව කරගෙන යන විට යම් යම් අඩුපාඩු සිදු විය හැකි බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා පවසනවා.

එලෙස සිදුවන අඩුපාඩු හා අතපසුවීම්වලට විවේචනයක් හා පෙන්වාදීමක් අවශ්‍ය බවත්, එලෙස සිදුවන විට සමහර දේවල් ආණ්ඩුවට දැනෙන බවයි උත්සවයක් අමතමින් ප්‍රධාන ලේකම්වරයා සඳහන් කළේ.

එම විවේචන සිදු විය යුත්තේ අපහාස, අවලාද හෝ මඩ ගැසීම් ලෙස නොව, දාර්ශනික, තර්කානුකූල, දේශපාලනික විවේචන ලෙස බවද ඔහු ප්‍රකාශ කළා.

නමුත් දැන් සිදු වන්නේ අතිශය පහත් ලෙස මඩ ගැසීම් සහ අපහාස කිරීම් බවයි ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා වැඩිදුරටත් ප්‍රකාශ කර සිටියේ.

