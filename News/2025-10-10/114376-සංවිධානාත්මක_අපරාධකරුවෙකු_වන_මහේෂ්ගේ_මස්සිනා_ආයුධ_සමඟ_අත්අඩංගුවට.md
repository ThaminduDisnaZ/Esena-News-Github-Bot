---
title: "සංවිධානාත්මක අපරාධකරුවෙකු වන මහේෂ්ගේ මස්සිනා ආයුධ සමඟ අත්අඩංගුවට"
date: 2025-10-10 14:10:00
---

# සංවිධානාත්මක අපරාධකරුවෙකු වන මහේෂ්ගේ මස්සිනා ආයුධ සමඟ අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

විදේශගතව සිටින සංවිධානාත්මක අපරාධකරුවකු හා මත්ද්‍රව්‍ය ජාවාරම්කරුවෙකු වන 'මහේෂ් බණ්ඩාර' නමැත්තාගේ මස්සිනා ආයුධ තොගයක් සමග පොලිස් විශේෂ කාර්ය බළකා නිලධාරීන් විසින් අත්අඩංගුවට ගෙන තිබෙනවා.

ඊයේ (09) පන්නල පොලිස් වසමේ මාකඳුර, ගෝනවිල ප්‍රදේශයේ සිදුකළ මෙහෙයුමකදී මෙම පුද්ගලයාව අත්අඩංගුවට ගෙන ඇති බවයි පොලිසිය සඳහන් කළේ.

එසේම ඔහු සන්තකයේ තිබුණු විදේශීය රටක නිශ්පාදිත රිපීටර් වර්ගයේ අවි 01 ක්, විදේශීය නිශ්පාදිත මයික්‍රෝ වර්ගයේ පිස්තෝල අවි 01 ක්, පිස්තෝල අවිය සදහා යොදන පතුරම් ගැබ් 01 ක්, 9mm වර්ගයේ උණ්ඩ 07 ක්, බෝර 12 වර්ගයේ උණ්ඩ 09 ක් හා කඩු 01 ක්ද සොය‍ාගෙන ඇති බවයි සඳහන් වෙන්නේ.

සිද්ධිය සම්බන්ධයෙන් පොලීසිය වැඩිදුර විමර්ශන සිදු කරනවා.

