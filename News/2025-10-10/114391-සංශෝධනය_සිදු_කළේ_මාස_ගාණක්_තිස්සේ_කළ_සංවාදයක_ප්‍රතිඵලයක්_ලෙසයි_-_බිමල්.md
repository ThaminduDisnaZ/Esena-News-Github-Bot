---
title: "සංශෝධනය සිදු කළේ මාස ගාණක් තිස්සේ කළ සංවාදයක ප්‍රතිඵලයක් ලෙසයි - බිමල් රත්නායක"
date: 2025-10-10 18:40:00
---

# සංශෝධනය සිදු කළේ මාස ගාණක් තිස්සේ කළ සංවාදයක ප්‍රතිඵලයක් ලෙසයි - බිමල් රත්නායක

![Thumbnail](https://helakuru.sgp1.cdn.digitaloceanspaces.com/esana/images/lib/bimal-rathnayake-n.jpg)

මූලික පැති ගණනාවක් කල්පනා කර, මාස ගණනක් තිස්සේ කළ සංවාදයක ප්‍රතිඵලයක් ලෙස, වත්මන් රජයේ පළමු කැබිනට් මණ්ඩල සංශෝධනය සිදු කළ බව අමාත්‍ය බිමල් රත්නායක පවසනවා.

දක්ෂ අලුත් කණ්ඩායමකට නියෝජ්‍ය අමාත්‍ය ධුර සහ කැබිනට් අමාත්‍ය ධුර ලබාදීමත්, අමාත්‍යාංශවල යම් කුඩා වෙනස්කම් ප්‍රමාණයක් සිදු කිරීමත් එහි අරමුණ වූ බවයි අද (10) මාධ්‍ය වෙත අදහස් දක්වමින් අමාත්‍යවරයා ප්‍රකාශ කළේ.

වර්තමානයේ සිටින්නේ ෆොසිල බවට පත් වූ විපක්ෂයක් බවත්, රජය කරන කිසිදු දෙයක් අගය කිරීමේ ප්‍රතිපත්තියක් හෝ විවේචනය නොකර සිටීමේ ප්‍රතිපත්තියක් ඔවුන්ට නොමැති බවයි අමාත්‍ය බිමල් රත්නායක වැඩිදුරටත් ප්‍රකාශ කර සිටියේ.

