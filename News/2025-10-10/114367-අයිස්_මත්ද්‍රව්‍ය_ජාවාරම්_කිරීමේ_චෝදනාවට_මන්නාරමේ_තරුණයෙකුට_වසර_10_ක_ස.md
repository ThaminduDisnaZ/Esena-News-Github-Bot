---
title: "අයිස් මත්ද්‍රව්‍ය ජාවාරම් කිරීමේ චෝදනාවට මන්නාරමේ තරුණයෙකුට වසර 10 ක සිර දඬුවම්"
date: 2025-10-10 10:15:00
---

# අයිස් මත්ද්‍රව්‍ය ජාවාරම් කිරීමේ චෝදනාවට මන්නාරමේ තරුණයෙකුට වසර 10 ක සිර දඬුවම්

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

අයිස් මත්ද්‍රව්‍ය ජාවාරම් කිරීමේ චෝදනාවට වරදකරු කෙරුණු, මන්නාරම ප්‍රදේශයේ පදිංචි පෙදරේරුවකුට කොළඹ මහාධිකරණ විනිසුරු රෂාන්ත ගොඩවෙල විසින් ඊයේ (09) බරපතළ වැඩ සහිත වසර 10 ක සිර දඬුවම් නියම කර තිබෙනවා.

මෙසේ දඬුවම් නියම වූයේ මන්නාරම ප්‍රදේශයේ පදිංචි ඉලංගෝවන් තිලීපන් නැමැති 21 හැවිරිදි තරුණයෙකුට බවයි සඳහන් වෙන්නේ.

2022 නොවැම්බර් 03 වැනිදා අයිස් මත්ද්‍රව්‍ය ප්‍රවාහනය කරමින් සිටි මෙම විත්තිකරු මන්නාරම, එලුතූර් හන්දිය අසලදී පොලිසිය විසින් අත්අඩංගුවට ගෙන තිබුණු අතර, ඉන් අනතුරුව 2008 අංක 01 දරන මාදක ඖෂධ සහ මනෝවර්ථක පනත යටතේ මෙම විත්තිකරුට එරෙහිව නීතිපතිවරයා විසින් චෝදනා ගොනු කර තිබුණා.

විත්තිකරුට එරෙහිව පැමිණිල්ල විසින් එල්ල කර තිබූ චෝදනා සාධාරණ සැකයෙන් තොරව ඔප්පු වී ඇති බවයි නඩු විභාගයකින් අනතුරුව තීන්දුව ප්‍රකාශයට පත් කරමින් මහාධිකරණ විනිසුරුවරයා සඳහන් කළේ.

