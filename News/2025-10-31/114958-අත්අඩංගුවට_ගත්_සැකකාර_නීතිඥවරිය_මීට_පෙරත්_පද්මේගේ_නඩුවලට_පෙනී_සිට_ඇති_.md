---
title: "අත්අඩංගුවට ගත් සැකකාර නීතිඥවරිය මීට පෙරත් පද්මේගේ නඩුවලට පෙනී සිට ඇති බවට අනාවරණය වෙයි"
date: 2025-10-31 10:35:00
---

# අත්අඩංගුවට ගත් සැකකාර නීතිඥවරිය මීට පෙරත් පද්මේගේ නඩුවලට පෙනී සිට ඇති බවට අනාවරණය වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/kehelbaddara-padme-iop.jpg)

ගණේමුල්ල සංජීව ඝාතනයට ආධාර අනුබල දීම සම්බන්ධයෙන් අපරාධ පරීක්ෂණ දෙපාර්තමේන්තුව මඟින් අත්අඩංගුවට ගත් නීතිඥවරිය, මින් පෙර කෙහෙල්බද්දර පද්මේගේ නඩු සඳහා ද පෙනී සිට ඇති බව විමර්ශනවලදී අනාවරණය වී තිබෙනවා.

ඒ අනුව, අධිකරණ නියෝග මත ඇයගේ බැංකු ගිණුම් සම්බන්ධයෙන් විමර්ශනය කිරීමටත්, ඇයගේ දුරකථන විශ්ලේෂණ වාර්තා ලබා ගැනීමටත් පියවර ගන්නා බවයි අපරාධ පරීක්ෂණ දෙපාර්තමේන්තුව සඳහන් කරන්නේ.

සැකකාර නීතිඥවරිය ඉකුත් ජුනි මාසයේදී කටුනායක ගුවන් තොටුපොළින් සිංගප්පූරුව හරහා ඩුබායි රාජ්‍යයට ගොස් ඇති බවටද අනාවරණය වී තිබෙනවා.

