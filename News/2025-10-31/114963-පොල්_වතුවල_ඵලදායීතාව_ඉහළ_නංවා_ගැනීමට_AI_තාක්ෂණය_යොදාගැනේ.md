---
title: "පොල් වතුවල ඵලදායීතාව ඉහළ නංවා ගැනීමට AI තාක්ෂණය යොදාගැනේ"
date: 2025-10-31 12:00:00
---

# පොල් වතුවල ඵලදායීතාව ඉහළ නංවා ගැනීමට AI තාක්ෂණය යොදාගැනේ

![Thumbnail](https://helakuru.sgp1.cdn.digitaloceanspaces.com/esana/images/lib/cocount-ai.jpg)

ශ්‍රී ලංකාවේ පළමුවරට ජාතික පශු සම්පත් සංවර්ධන මණ්ඩලය විසින් පොල් වතුවල ඵලදායීතාව ඉහළ නංවා ගැනීමට AI තාක්ෂණය යොදා ගැනීමේ වැඩසටහන දඹදෙණිය ජාතික පශු සම්පත් සංවර්ධන මණ්ඩලයේ ආඩිගම ගොවිපළේදී කෘෂිකර්ම හා පශු සම්පත් නියෝජ්‍ය අමාත්‍ය නාමල් කරුණාරත්නගේ ප්‍රධානත්වයෙන් ආරම්භ කර තිබෙනවා.

මෙහි දී ඩ්‍රෝන තාක්ෂණය යොදා ගනිමින් පොල් වතු පරීක්ෂාවට ලක් කරන අතර, ගස්වල නිරෝගීභාවය හඳුනාගැනීම හා පොහොර යෙදිය යුතු ආකාරය තීරණය කිරීම, ඒවාට ප්‍රතිකාර කළ යුතු ආකාරය තීරණය කිරීම ආදිය මේ මඟින් සිදු කරන බවයි සඳහන් වන්නේ.

මෙම වැඩසටහනට සමගාමීව, ජාතික පශු සම්පත් සංවර්ධන මණ්ඩලයේ පොල් ගස් 480,000 කට පොහොර යෙදීමේ වැඩසටහන සහ පොල් පැළ 50,000 ක් සිටුවීමේ වැඩසටහන ද නියෝජ්‍ය අමාත්‍ය නාමල් කරුණාරත්නගේ නිරීක්ෂණයට ලක්වූ බවයි වැඩිදුරටත් සඳහන් වන්නේ.

 

![Image](https://helakuru.sgp1.cdn.digitaloceanspaces.com/esana/images/6904340865026pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/6904340872b50pdf_page_1.jpeg)

![Image](https://helakuru.sgp1.cdn.digitaloceanspaces.com/esana/images/690434087efa6pdf_page_2.jpeg)

