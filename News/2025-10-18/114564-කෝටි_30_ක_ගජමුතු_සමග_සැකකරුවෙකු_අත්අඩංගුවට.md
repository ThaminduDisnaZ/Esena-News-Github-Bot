---
title: "කෝටි 30 ක ගජමුතු සමග සැකකරුවෙකු අත්අඩංගුවට"
date: 2025-10-18 12:00:00
---

# කෝටි 30 ක ගජමුතු සමග සැකකරුවෙකු අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

රුපියල් කෝටි 30කට අධික වටිනාකමකින් යුත් ගජමුතු තොගයක් සමග සැකකරුවෙකු වනජීවි නිලධාරීන් විසින් මහියංගනය ආදි වාසී ගම්මානයේදී අත්අඩංගුවට ගෙන තිබෙනවා.

ආරක්ෂක අංශ වෙත ලැබී තිබුණු බුද්ධි තොරතුරක් මත, මාස ගණනාවක් තිස්සේ සිදුකළ විමර්ශනයක් අනුව, විල්පත්තුව, රිටිගල හා මහියංගනය වනජීවි නිලධාරීන් ඒකාබද්ධව සිදුකළ මෙහෙයුමකින් මෙම සැකකරු අත්අඩංගුවට ගෙන ඇති බවයි සඳහන් වන්නේ.

මෙය මෙරට එකම ස්ථානයකින් සොයා ගන්නා ලද විශාලතම ගජමුතු තොගය බව වනජීවි නිලධාරීන් පවසනවා.

එහිදී ගජමුතු 30 ක්, දිවියෙකුගේ සමක කොටස්, ඇත් දළයක කොටස්, දිවියෙකුගේ තෙල්, කරුවල ශාක කොටස්, මෙරට නිෂ්පාදනය කරන ලද ගිනි අවියක්, සතුන් ඇල්ලීමට යොදා ගන්නා මදු සහ තවත් දෑ නිලධාරීන් විසින් සොයාගෙන ඇති බවයි වැඩිදුරටත් සඳහන් වන්නේ.

