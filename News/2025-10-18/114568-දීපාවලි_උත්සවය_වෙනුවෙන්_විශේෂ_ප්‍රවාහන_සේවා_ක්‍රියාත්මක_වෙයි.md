---
title: "දීපාවලි උත්සවය වෙනුවෙන් විශේෂ ප්‍රවාහන සේවා ක්‍රියාත්මක වෙයි"
date: 2025-10-18 14:00:00
---

# දීපාවලි උත්සවය වෙනුවෙන් විශේෂ ප්‍රවාහන සේවා ක්‍රියාත්මක වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/ctb-bus.jpg)

දීපාවලි උත්සවය වෙනුවෙන් ගම්බිම් බලා යන ජනතාවගේ පහසුව වෙනුවෙන් විශේෂ ප්‍රවාහන සේවා ආරම්භ කර තිබනවා.

ඒ අනුව, අද (18) දිනයේ පිටකොටුව බෝධිරාජ මාවත බස් පර්යන්තයේ සිට හැටන්, බදුල්ල, නුවරඑළිය, මස්කෙලිය, නානුඔය හා යාපනය ඇතුළු ප්‍රදේශවලට  අතිරේක බස් රථ 75 ක් යොදවා ඇති බව ලංකා ගමනාගමන මණ්ඩලයේ නියෝජ්‍ය සාමාන්‍යාධිකාරී (ධාවන) ටී.එච්.ආර්.ටී. චන්ද්‍රසිරි පවසා සිටියා.

හෙට (19) ඉරිදා දිනයේ ද අතිරේක බස් රථ 73 ක් කොළඹ සිට එම ප්‍රදේශවලට  යොදවා ඇති බවද, එම බස් සේවාව 24 පැය පුරා ක්‍රියාත්මක බවද ඔහු සඳහන් කර සිටියා.

ලබන අඟහරුවාදා සිට නැවත කොළඹ දක්වා පැමිණෙන ජනතාවට ප්‍රවාහන පහසුකම් සැලසීම සඳහා ලංකා ගමනාගමන මණ්ඩලයේ ප්‍රාදේශික 12 ට අයත් නිලධාරීන්ට උපදෙස් දී ඇති බවද නියෝජ්‍ය සාමාන්‍යාධිකාරීවරයා වැඩිදුරටත් ප්‍රකාශ කර සිටියා.

