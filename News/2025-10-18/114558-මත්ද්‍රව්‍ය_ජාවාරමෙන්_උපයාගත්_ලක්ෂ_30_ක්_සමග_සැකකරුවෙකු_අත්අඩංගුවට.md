---
title: "මත්ද්‍රව්‍ය ජාවාරමෙන් උපයාගත් ලක්ෂ 30 ක් සමග  සැකකරුවෙකු අත්අඩංගුවට"
date: 2025-10-18 09:00:00
---

# මත්ද්‍රව්‍ය ජාවාරමෙන් උපයාගත් ලක්ෂ 30 ක් සමග  සැකකරුවෙකු අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

මත්ද්‍රව්‍ය ජාවාරමෙන් උපයාගන්නා ලද රුපියල් 3,024,900 ක මුදලක් සන්තකයේ තබාගෙන සිටි සැකකරුවෙකු පොලීසිය විසින් අත්අඩංගුවට ගෙන තිබේ.

මෙම සැකකරු වයස අවුරුදු 28 ක් වන, බැඳිවැව ප්‍රදේශයේ පදිංචිකරුවෙකු වන අතර, අත්අඩංගුවට ගන්නා අවස්ථාවේදී ඔහු සන්තකයේ හෙරොයින් ග්‍රෑම් 02 යි මිලිග්‍රෑම් 300 ක් තිබී ඇති බවද සඳහන්.

පොළොන්නරුව පොලිස් ස්ථානයේ නිලධාරීන්ට ලද තොරතුරකට අනුව, ඊයේ (17) දහවල් කාලයේ පොළොන්නරුව පොලිස් වසමේ මාඔය, බැඳිවැව ප්‍රදේශයේදී මනම්පිටිය නිල සුනඛ ඒකකයේ නිලධාරීන් සමග ඒකාබද්ධව සිදුකළ වැටලීමකදී මෙම සැකකරු අත්අඩංගුවට ගෙන ඇති බවයි වැඩිදුරටත් සඳහන් වන්නේ.

