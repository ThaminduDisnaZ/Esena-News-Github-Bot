---
title: "එක්සත් අරාබි එමීර් රාජ්‍යයේ වෙසෙන ශ්‍රී ලාංකිකයන්ට තානාපති කාර්යාලයෙන් දැනුම් දීමක්"
date: 2026-03-02 16:47:44
---

# එක්සත් අරාබි එමීර් රාජ්‍යයේ වෙසෙන ශ්‍රී ලාංකිකයන්ට තානාපති කාර්යාලයෙන් දැනුම් දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/arusha-cooray.jpg)

එක්සත් අරාබි එමීර් රාජ්‍යයේ වෙසෙන ශ්‍රී ලාංකිකයන්ට විශේෂ දැනුම් දීම් කිහිපයක් එක්සත් අරාබි එමීර් රාජ්‍යයේ ශ්‍රී ලංකා තානාපතිනි අරුෂා කුරේ විසින් නිකුත් කර තිබෙනවා.

තානාපති කාර්යාලය විසින් එක්සත් අරාබි එමීර් රාජ්‍යයේ විදේශ කටයුතු අමාත්‍යාංශය, ආරක්ෂක අමාත්‍යාංශය සහ අභ්‍යන්තර අමාත්‍යාංශය සමඟ සෘජු සම්බන්ධතා පවත්වාගෙන යන බවයි ඇය සඳහන් කරන්නේ.

ගමනාගමන, ආරක්ෂිත ස්ථාන හා ගුවන්තොටුපොළ ප්‍රවේශ පිළිබඳ උපදෙස් තානාපති කාර්යාලය සහ ඩුබායි කොන්සියුලර් කාර්යාල Facebook පිටුව මඟින් නිරන්තරයෙන් යාවත්කාලීන කරන බැවින් ඒවා පරීක්ෂා කරන ලෙස ඉල්ලා සිටින බව ද ඇය ප්‍රකාශ කළා.

කිසිවකු හෝ එක්සත් අරාබි එමීර් රාජ්‍යයේ සංචාරය කරමින් සිටී නම් ගුවන් සේවාව සහ සංචාරක නියෝජිතයා සමඟ සම්බන්ධතාව පවත්වා ගන්නා ලෙසත්, නිල ප්‍රකාශ සහ නිල පුවත් පමණක් විශ්වාස කරන ලෙසත් එක්සත් අරාබි එමීර් රාජ්‍යයේ ශ්‍රී ලංකා තානාපතිනි අරුෂා කුරේ වැඩිදුරටත් ප්‍රකාශ කළා.

