---
title: "පීඩාවට පත් ජනතාවට සහන සැලසීමට ජපානයෙන් විශේෂඥ කණ්ඩායමක් දිවයිනට"
date: 2025-11-30 15:29:53
---

# පීඩාවට පත් ජනතාවට සහන සැලසීමට ජපානයෙන් විශේෂඥ කණ්ඩායමක් දිවයිනට

![Thumbnail](https://helakuru.sgp1.cdn.digitaloceanspaces.com/esana/images/lib/anil-jasinghe-archived.jpg)

ආපදා සහන සැලසීම සඳහා ජපානයෙන් විශේෂඥ කණ්ඩායමක් අද (30) දිනයේ දිවයිනට පැමිණෙන බව සෞඛ්‍ය හා ජනමාධ්‍ය අමාත්‍යාංශයේ ලේකම් අනිල් ජාසිංහ පවසනවා.

ඒ අනුව ආපදාවට පත් වූ ජනතාව වෙත වෛද්‍ය ආධාර ලබා දීම ඔවුන්ගේ ප්‍රධාන අරමුණ වන බවයි මාධ්‍ය වෙත අදහස් දක්වමින් අනිල් ජාසිංහ සඳහන් කළේ.

ජපානයෙන් පැමිණෙන විශේෂඥ කණ්ඩායමෙන් ලැබෙන වෛද්‍යමය ප්‍රතිලාභය ජනතාවට වඩාත්ම සුදුසු ස්ථාන වෙත ලබා දීම පිළිබඳ සාකච්ඡා පවත්වා තීරණය කරනු ලබන බවයි ඔහු වැඩිදුරටත් ප්‍රකාශ කළේ.

