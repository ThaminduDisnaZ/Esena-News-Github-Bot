---
title: "චීනය මත පැනවූ 100% ක අතිරේක තීරු බද්ද ශ්‍රී ලංකාවට බලපාන අයුරු ගැන පැහැදිලි කිරීමක්"
date: 2025-10-12 09:45:00
---

# චීනය මත පැනවූ 100% ක අතිරේක තීරු බද්ද ශ්‍රී ලංකාවට බලපාන අයුරු ගැන පැහැදිලි කිරීමක්

![Thumbnail](https://helakuru.sgp1.cdn.digitaloceanspaces.com/esana/images/lib/dhananath-fdo.jpg)

නොවැම්බර් 01 වැනිදා සිට බලපැවැත්වෙන පරිදි අමෙරිකාව වෙත සිදු කරන චීන අපනයන මත 100% ක අතිරේක තීරු බද්දක් පැනවීමට අමෙරිකානු ජනාධිපති ඩොනල්ඩ් ට්‍රම්ප් තීරණය කර තිබෙනවා.

ඒ අනුව, එම තීරණය හරහා ශ්‍රී ලංකාවට ධනාත්මක මෙන්ම ඍණාත්මක බලපෑම්ද සිදු විය හැකි බවයි ආර්ථික විශ්ලේෂක ධනනාත් ප්‍රනාන්දු සඳහන් කරන්නේ.

මෙම තීරණය හරහා ගෝලීය වෙළෙඳාම් මට්ටමෙන් ප්‍රබල බලපෑමක් එල්ල විය හැකි අතර, එසේ සිදු වුවහොත් එය ශ්‍රී ලංකාවටද සෘජුව බලපෑමක් ඇති කරන බවත්, අපනයනය සඳහා අවශ්‍ය බොහෝ අමුද්‍රව්‍ය චීනය හරහා ගෙන්වා ගන්නා බැවින්, චීනයෙන් අමුද්‍රව්‍ය ගෙන්වා ගැනීමට නොහැකි වුවහොත් එය නිෂ්පාදන ක්ෂේත්‍රයටද ප්‍රබල ලෙස බලපානු ඇති බවද ඔහු ප්‍රකාශ කළා.

මෙම තීරණය හරහා අමෙරිකාවේ ආර්ථිකය කිසියම් දුර්වල මට්ටමකට පත් වුවහොත්, අමෙරිකාවේ පොලී අනුපාත වෙනස් වීමත් සමඟ ශ්‍රී ලංකාවට ණය ලබා ගැනීමේදී පොලී අනුපාත අඩුවීමෙන් සහන ලබා ගැනීමේ හැකියාවක් පවතින බවයි ආර්ථික විශ්ලේෂක ධනනාත් ප්‍රනාන්දු වැඩිදුරටත් ප්‍රකාශ කළේ.

