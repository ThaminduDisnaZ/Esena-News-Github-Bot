---
title: "පසුගිය වසරේ මැතිවරණ ආසන්නයේදී සතොස සේවකයින් 850 ක් ගැටලු සහගත ලෙස ස්ථිර කර ඇති බවට අනාවරණයක්"
date: 2025-10-12 14:35:00
---

# පසුගිය වසරේ මැතිවරණ ආසන්නයේදී සතොස සේවකයින් 850 ක් ගැටලු සහගත ලෙස ස්ථිර කර ඇති බවට අනාවරණයක්

![Thumbnail](https://helakuru.sgp1.cdn.digitaloceanspaces.com/esana/images/lib/sathosa-new-archived.jpg)

පසුගිය වසරේ මැතිවරණ ආසන්නයේදී ලංකා සතොසෙහි සේවකයින් 850 ක් ගැටලු සහගත අන්දමින් ස්ථිර කර ඇති බව පොදු ව්‍යාපාර පිළිබඳ කාරක සභාව හෙවත් කෝප් කමිටුවේදී අනාවරණය වී තිබෙනවා.

ලංකා සතොස නිලධාරීන් එම කමිටුව හමුවට කැඳවූ අවස්ථාවේදී මේ සම්බන්ධයෙන් කරුණු අනාවරණය වී ඇති බවයි පාර්ලිමේන්තු සන්නිවේදන දෙපාර්තමේන්තුව සඳහන් කළේ.

සමාගම ආරම්භයේ සිටම සමාගමේ ප්‍රධාන නිලධාරී සහ නියෝජ්‍ය සාමාන්‍යාධිකාරී තනතුර ඇතුළු සතොසෙහි ඉහළ තනතුරු 8ක් කොන්ත්‍රාත් පදනමින් බඳවා ගැනීම සඳහා කළමනාකරණ සේවා දෙපාර්තමේන්තුවෙන් අනුමැතිය ලබාගෙන තිබුණද, එම තනතුරු සඳහා බඳවා ගැනීමට අදාළව බඳවා ගැනීමේ පටිපාටීන් අනුමත කරගෙන නොතිබූ බවද පොදු ව්‍යාපාර පිළිබඳ කාරක සභාවේ සභාපති නිශාන්ත සමරවීර එහිදී සඳහන් කර තිබෙනවා.

