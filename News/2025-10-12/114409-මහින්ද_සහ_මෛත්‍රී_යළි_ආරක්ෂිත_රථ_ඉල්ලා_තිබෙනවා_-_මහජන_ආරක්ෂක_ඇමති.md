---
title: "මහින්ද සහ මෛත්‍රී යළි ආරක්ෂිත රථ ඉල්ලා තිබෙනවා - මහජන ආරක්ෂක ඇමති"
date: 2025-10-12 11:10:00
---

# මහින්ද සහ මෛත්‍රී යළි ආරක්ෂිත රථ ඉල්ලා තිබෙනවා - මහජන ආරක්ෂක ඇමති

![Thumbnail](https://helakuru.sgp1.cdn.digitaloceanspaces.com/esana/images/lib/mahinda-and-maithree.jpg)

සිය ආරක්ෂාව සඳහා ලබා දී තිබූ වාහන නැවත ලබා දෙන ලෙස හිටපු ජනාධිපතිවරුන් වන මහින්ද රාජපක්ෂ සහ මෛත්‍රීපාල සිරිසේන විසින් ඉල්ලීමක් සිදු කර ඇති බව මහජන ආරක්ෂක අමාත්‍ය ආනන්ද විජේපාල පවසනවා.

ඔවුන්ගේ මෙම ඉල්ලීම පිළිබඳව මහජන ආරක්ෂක අමාත්‍යාංශය යටතේ ඇති ආරක්ෂණ සමාලෝචන කමිටුව වෙත මේ වන විට ඉදිරිපත් කර ඇති අතර, ඔවුන් ලබා දෙන තීන්දුවට අනුව කටයුතු කරන බවයි මාධ්‍ය වෙත අදහස් දක්වමින් අමාත්‍යවරයා සඳහන් කළේ.

වාහන රජයට ලබා දීම හරහා ඔවුන්ගේ ආරක්ෂාවට යම් බලපෑමක් සිදු වන්නේ නම්, එම වාහන නැවත ලබා දීමේ හැකියාවක් පවතින බවයි අමාත්‍යවරයා වැඩිදුරටත් ප්‍රකාශ කළේ.

