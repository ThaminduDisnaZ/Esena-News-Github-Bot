---
title: "පොදු පුරවැසියන් එකඟ නොවන කිසිඳු නීතියක් සම්මත කරන්නේ නැහැ - ජනපති"
date: 2025-10-17 20:32:21
---

# පොදු පුරවැසියන් එකඟ නොවන කිසිඳු නීතියක් සම්මත කරන්නේ නැහැ - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/anura-post-budget.jpg)

රටේ පොදු පුරවැසියන් එකඟ නොවන කිසිඳු නීතියක් සම්මත කිරීම කටයුතු නොකරන බව ජනාධිපති අනුර කුමාර දිසානායක පවසනවා.

ඒ අනුව, පාර්ලිමේන්තුවට ඉදිරිපත් කර ඇති දරුවන් සම්බන්ධයෙන් වන නීතිමය ප්‍රතිසංස්කරණ ආන්දෝලනයකට තුඩු දී ඇති බවත්, එය පාර්ලිමේන්තුවට ඉදිරිපත් වුවද සම්මත වී නොමැති බවත් අද (17) පැවති ගුරු සමුළුව අමතමින් ජනාධිපතිවරයා ප්‍රකාශ කළා.

නීති සෑදීමට කටයුතු කරන්නේ ජනාධිපතිවරයා වෙනුවෙන් හෝ පාර්ලිමේන්තුව වෙනුවෙන් නොවන බවත්, නීති සෑදීමට කටයුතු කරන්නේ පොදු පුරවැසියන් වෙනුවෙන් බවද ජනාධිපතිවරයා එහිදී ප්‍රකාශ කළා.

පාලකයාගේ උවමනාව වෙනුවෙන් නීති සෑදූ යුගය අවසන් බවත්, පෙර පැවති රජයන් පාලකයාගේ අවශ්‍යතා වෙනුවෙන් ව්‍යවස්ථාව පවා සංශෝධනය කිරීමට කටයුතු කළ බවත් ජනාධිපති අනුර කුමාර දිසානායක වැඩිදුරටත් ප්‍රකාශ කළා.

