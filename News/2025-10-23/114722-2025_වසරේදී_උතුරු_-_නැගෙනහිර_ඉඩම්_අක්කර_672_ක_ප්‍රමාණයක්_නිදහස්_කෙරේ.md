---
title: "2025 වසරේදී උතුරු - නැගෙනහිර ඉඩම් අක්කර 672 ක ප්‍රමාණයක් නිදහස් කෙරේ"
date: 2025-10-23 11:00:00
---

# 2025 වසරේදී උතුරු - නැගෙනහිර ඉඩම් අක්කර 672 ක ප්‍රමාණයක් නිදහස් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/North%20Land-archived.jpg)

2025 වසරේ මේ දක්වා වූ කාලය තුළ උතුරු - නැගෙනහිර ඉඩම් අක්කර 672 ක් නිදහස් කිරීමට රජය කටයුතු කර ඇති බව ආරක්ෂක නියෝජ්‍ය අමාත්‍ය, අරුණ ජයසේකර පවසනවා.

එම නිදහස් කළ ඉඩම් අතරට පුද්ගලික ඉඩම් අක්කර 86.24 ක් සහ හමුදා පරිහරණයේ තිබූ ඉඩම් අක්කර 586 ක් ද ඇතුළත් බවයි අද (23) පාර්ලිමේන්තුවේ යොමුකළ පැනයකට පිළිතුරු ලබාදෙමින් නියෝජ්‍ය අමාත්‍යවරයා ප්‍රකාශ කළේ.

අදාළ ඉඩම් පිළිබඳ තොරතුරු ආරක්ෂක කවුන්සිලයට සහ ආරක්ෂික ආංශික සභාවට ද ඇතුළත් කර, මෙම නිදහස් කිරීම සිදුකළ බවයි ආරක්ෂක නියෝජ්‍ය අමාත්‍ය, අරුණ ජයසේකර වැඩිදුරටත් ප්‍රකාශ කර සිටියේ.

