---
title: "මරණ දඬුවම ක්‍රියාත්මක කිරීම සම්බන්ධයෙන් රජය තීරණයක් ගෙන නැහැ - කැබිනට් ප්‍රකාශක"
date: 2025-10-23 14:10:00
---

# මරණ දඬුවම ක්‍රියාත්මක කිරීම සම්බන්ධයෙන් රජය තීරණයක් ගෙන නැහැ - කැබිනට් ප්‍රකාශක

![Thumbnail](https://helakuru.sgp1.cdn.digitaloceanspaces.com/esana/images/lib/nalinda-jayathissa-medical-preess.jpg)

මරණ දඬුවම ක්‍රියාත්මක කිරීම සම්බන්ධයෙන් රජය තීරණයක් ගෙන නොමැති බව කැබිනට් මාධ්‍ය ප්‍රකාශක, අමාත්‍ය වෛද්‍ය නලින්ද ජයතිස්ස පවසනවා.

මරණ දඬුවම ක්‍රියාත්මක විය යුතු බවට සමාජ කතිකාවතක් නිර්මාණය වීමේ හැකියාව පවතින බවයි කැබිනට් තීරණ දැනුම්දීමේ මාධ්‍ය හමුවට එක් වෙමින් අමාත්‍යවරයා ප්‍රකාශ කළේ.

කෙසේ වුවත්, ඒ සම්බන්ධයෙන් සාකච්ඡාවක් රජය ආරම්භ කර නොමැති බව ද කැබිනට් මාධ්‍ය ප්‍රකාශක අමාත්‍ය වෛද්‍ය නලින්ද ජයතිස්ස වැඩිදුරටත් සඳහන් කර සිටියා.

