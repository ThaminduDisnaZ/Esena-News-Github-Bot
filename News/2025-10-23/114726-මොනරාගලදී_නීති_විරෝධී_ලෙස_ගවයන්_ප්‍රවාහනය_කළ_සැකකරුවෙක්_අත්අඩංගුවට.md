---
title: "මොනරාගලදී නීති විරෝධී ලෙස ගවයන් ප්‍රවාහනය කළ සැකකරුවෙක් අත්අඩංගුවට"
date: 2025-10-23 12:40:00
---

# මොනරාගලදී නීති විරෝධී ලෙස ගවයන් ප්‍රවාහනය කළ සැකකරුවෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

බලපත්‍ර නොමැතිව නීති විරෝධී ලෙස ගවයන් ප්‍රවාහනය කළ සැකකරුවකු මොනරාගල පොලිස් ස්ථානයේ නිලධාරීන් විසින් අත්අඩංගුවට ගෙන තිබෙනවා.

සැකකරු ඔක්කම්පිටිය ප්‍රදේශයේ සිට කල්මුණේ දක්වා මී ගවයන් 21 දෙනෙකු එලෙස ප්‍රවාහනය කර ඇති බවයි විමර්ශනවලදී අනාවරණය වී ඇත්තේ.

සැකකරු දීර්ඝ කාලයක සිට එම ගව ජාවාරම සිදු කරගෙන ගොස් ඇති බවට අනාවරණය වී තිබෙනවා.

අත්අඩංගුවට ගත් සැකකරු මොනරාගල මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් මොනරාගල පොලිසිය වැඩිදුර විමර්ශන සිදු කරනවා.

