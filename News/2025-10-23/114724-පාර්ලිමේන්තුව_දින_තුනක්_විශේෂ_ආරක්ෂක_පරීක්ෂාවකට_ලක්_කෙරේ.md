---
title: "පාර්ලිමේන්තුව දින තුනක් විශේෂ ආරක්ෂක පරීක්ෂාවකට ලක් කෙරේ"
date: 2025-10-23 11:27:22
---

# පාර්ලිමේන්තුව දින තුනක් විශේෂ ආරක්ෂක පරීක්ෂාවකට ලක් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/parliment-new-01[1].jpg)

එළැඹෙන අයවැය හේතුවෙන්, නොවැම්බර් මාසයේ දින තුනක් පාර්ලිමේන්තුව විශේෂ ආරක්ෂක පරීක්ෂාවකට ලක් කරන බව කථානායකවරයා අද (23) පාර්ලිමේන්තුවට දැනුම් දුන්නා.

ඒ අනුව, නොවැම්බර් මස 04, 06 සහ 07 යන තෙදින තුළ මෙම පරීක්ෂාව සිදු කිරීමට නියමිත බවයි කථානායකවරයා පාර්ලිමේන්තුවට දැනුම් දුන්නේ.

එහිදී මන්ත්‍රීවරුන්ගේ විවේක කාමර, ඇඳුම් අල්මාරි ද ඇතුළුව සමස්ත පාර්ලිමේන්තු ගොඩනැඟිල්ලම ආරක්ෂක පරීක්ෂාවකට ලක් කිරීමට නියමිතයි.

නොවැම්බර් මස 07 වැනි සිකුරාදා දිනයේදී පාර්ලිමේන්තු ගොඩනැඟිල්ලේ අධි ආරක්ෂිත කලාප ද ආරක්ෂක පරීක්ෂාවට ලක් කිරීමට නියමිතව තිබෙනවා.

එදිනට මහජන ගැලරිය ආරාධිතයන් සඳහා පමණක් සීමා කරන බවත්, අමුත්තන් සඳහා වන ආරාධනා පත්‍ර මුදල් අමාත්‍යාංශය වෙතින් නිකුත් කරනු ලබන බවයි සඳහන් වන්නේ.

විශේෂ ආරක්ෂක වැඩපිළිවෙළ ක්‍රියාත්මක සිකුරාදා දිනයේදී පාර්ලිමේන්තුවට පැමිණීමේදී රියදුරකු සමඟ පැමිණෙන ලෙස පාර්ලිමේන්තු මන්ත්‍රීවරුන්ට දැනුම් දී ඇති අතර, එදිනට විශේෂ රථවාහන සැලැස්මක් ද ක්‍රියාත්මක වන බව කථානායකවරයා මෙහිදී වැඩිදුරටත් පාර්ලිමේන්තුවට දැනුම් දුන්නා.

