---
title: "මේ වෙනකොට පාර්ලිමේන්තුව ඇතුළේ විතරයි වෙඩි තියලා නැත්තේ - සුජීව සේනසිංහ"
date: 2025-10-23 19:20:00
---

# මේ වෙනකොට පාර්ලිමේන්තුව ඇතුළේ විතරයි වෙඩි තියලා නැත්තේ - සුජීව සේනසිංහ

![Thumbnail](https://helakuru.sgp1.cdn.digitaloceanspaces.com/esana/images/lib/sujeewa-sjb.jpg)

රටේ ආරක්ෂාව ඉතාමත් බරපතළ තත්ත්වයට පහත වැටී ඇති බව සමගි ජන බලවේගයේ පාර්ලිමේන්තු මන්ත්‍රී සුජීව සේනසිංහ පවසනවා.

ඒ අනුව, මේ වන විට වෙඩි තැබීමට කටයුතු කර නොමැත්තේ පාර්ලිමේන්තුව තුළ පමණක් බවයි අද (23) පැවති මාධ්‍ය හමුවකට එක් වෙමින් පාර්ලිමේන්තු මන්ත්‍රීවරයා සඳහන් කළේ.

'මාලිමාවට' හැර අනෙක් ඕනෑම පුද්ගලයෙකුට යම් අනතුරක් සිදු වුවහොත්, එම අපරාධය පාතාල ලෝකයට සම්බන්ධ බවට පවසන බවද එහිදී අදහස් දැක්වූ මන්ත්‍රීවරයා ප්‍රකාශ කළා.

බලයට පත් වීමට පෙර සිටි අනුර කුමාර දිසානායක, ජනාධිපතිවරයා ලෙස පත්වීමෙන් පසු, අපරාධ සම්බන්ධයෙන් දරන ස්ථාවරය සම්පූර්ණයෙන් වෙනස් වී ඇති බවයි ඔහු වැඩිදුරටත් ප්‍රකාශ කර සිටියේ.

