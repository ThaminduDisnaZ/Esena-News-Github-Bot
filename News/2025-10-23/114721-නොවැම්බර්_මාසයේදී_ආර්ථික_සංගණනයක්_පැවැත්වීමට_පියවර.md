---
title: "නොවැම්බර් මාසයේදී ආර්ථික සංගණනයක් පැවැත්වීමට පියවර"
date: 2025-10-23 10:30:00
---

# නොවැම්බර් මාසයේදී ආර්ථික සංගණනයක් පැවැත්වීමට පියවර

![Thumbnail](https://helakuru.sgp1.cdn.digitaloceanspaces.com/esana/images/lib/people-colombo.jpg)

නොවැම්බර් මාසයේදී ආර්ථික සංගණනයක් පැවැත්වීමට ජන හා සංඛ්‍යාලේඛන දෙපාර්තමේන්තුව සැලසුම් කර තිබෙනවා.

ඒ අනුව, බෝග වගාව, සත්ත්ව පාලනය, මත්ස්‍ය වගාව සම්බන්ධයෙන් මෙම සංගණනය දිවයින පුරා සිදු කරන බවයි එම දෙපාර්තමේන්තුව සඳහන් කළේ.

සංගණනය තුළින් රටේ ජනතාව කෘෂිකර්මාන්තය තුළ නියැලීම සම්බන්ධයෙන් තොරතුරු පද්ධතිගත කිරීම සිදු කරන බව ද සඳහන්.

නිලධාරීන් 16,000 ක් පමණ මෙම සංගණනය සඳහා යොදා ගැනීමට අපේක්ෂා කරන බවයි ජන හා සංඛ්‍යාලේඛන දෙපාර්තමේන්තුව වැඩිදුරටත් සඳහන් කරන්නේ.

