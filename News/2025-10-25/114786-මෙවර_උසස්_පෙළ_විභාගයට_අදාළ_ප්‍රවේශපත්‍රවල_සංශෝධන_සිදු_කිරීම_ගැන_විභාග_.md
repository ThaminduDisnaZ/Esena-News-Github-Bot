---
title: "මෙවර උසස් පෙළ විභාගයට අදාළ ප්‍රවේශපත්‍රවල සංශෝධන සිදු කිරීම ගැන විභාග දෙපාර්තමේන්තුවෙන් දැනුම් දීමක්"
date: 2025-10-25 11:10:00
---

# මෙවර උසස් පෙළ විභාගයට අදාළ ප්‍රවේශපත්‍රවල සංශෝධන සිදු කිරීම ගැන විභාග දෙපාර්තමේන්තුවෙන් දැනුම් දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/exam-department-logo.jpg)

2025 අ.පො.ස. උසස් පෙළ විභාගය සහ 2025 සාමාන්‍ය තොරතුරු තාක්ෂණ විභාගය සඳහා වන ප්‍රවේශ පත්‍රවල නම්, මාධ්‍යය සහ විෂයයන් හි සංශෝධන සිදු කිරීමට ලබාදී ඇති කාලසීමාව ඔක්තෝබර් 31 මධ්‍යම රාත්‍රියෙන් අවසන් කරන බව විභාග දෙපාර්තමේන්තුව පවසනවා.

එම දිනයෙන් පසුව සංශෝධන සඳහා කාලය දීර්ඝ නොකරන බවයි එම දෙපාර්තමේන්තුව නිවේදනයක් නිකුත් කරමින් සඳහන් කරන්නේ.

රජයේ පාසල් විදුහල්පතිවරුන් විසින් https://onlineexams.gov.lk/eic යන වෙබ් අඩවිය වෙත පිවිස, ඔවුන් වෙත ලබා දී ඇති පරිශීලක නාමය හා මුරපදය (School code & Password) උපයෝගී කරගෙන ගිණුමට පිවිස අදාළ ප්‍රවේශ පත්‍ර සංශෝධනය කළ යුතුයි.

පෞද්ගලික පාසල් (සාමාන්‍ය තොරතුරු තාක්ෂණ විභාගය) https://onlineexams.gov.lk/eic/index.php/clogin/psch යන වෙබ් අඩවිය වෙත පිවිස, පරිශීලක නාමය හා මුරපදය (School code & Password) උපයෝගී කරගෙන අදාළ සංශෝධන සිදු කළ යුතුයි.

අපේක්ෂකයින්ගේ නම්, මාධ්‍යය හෝ විෂයයන්හි කිසියම් සංශෝධනයක් ඇත්නම්, එය මෙම වෙබ් අඩවිය තුළින්ම සිදු කළ හැකි බවයි විභාග දෙපාර්තමේන්තුව වැඩිදුරටත් දැනුම් දෙන්නේ.

