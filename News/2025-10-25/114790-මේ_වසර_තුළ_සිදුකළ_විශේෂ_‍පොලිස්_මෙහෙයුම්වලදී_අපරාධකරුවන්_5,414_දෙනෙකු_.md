---
title: "මේ වසර තුළ සිදුකළ විශේෂ ‍පොලිස් මෙහෙයුම්වලදී අපරාධකරුවන් 5,414 දෙනෙකු අත්අඩංගුවට"
date: 2025-10-25 14:00:00
---

# මේ වසර තුළ සිදුකළ විශේෂ ‍පොලිස් මෙහෙයුම්වලදී අපරාධකරුවන් 5,414 දෙනෙකු අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

මේ වසරේ ජනවාරි 12 වැනිදා සිට මේ දක්වා මුළු දිවයිනම ආවරණය වන පරිදි සිදු කළ විශේෂ මෙහෙයුම්වලදී අපරාධ සම්බන්ධයෙන් සෘජුව හඳුනාගත් පුද්ගලයින් 5,414 දෙනෙකු අත්අඩංගුවට ගෙන තිබෙන බව පොලිසිය පවසනවා.

එහිදී සමස්තයක් ලෙස පුද්ගලයින් 6,127,138 දෙනෙකු පරීක්ෂාවට ලක් කර ඇති අතර, සැකපිට පුද්ගලයන් 129,448 දෙනෙකු හා වරෙන්තුකරුවන් 56,365 දෙනෙකු ද අත්අඩංගුවට ගත් බවයි පොලීසිය සඳහන් කරන්නේ.

එමෙන්ම, බීමත් රියදුරන් 47,938 ක් මෙහිදී අත්අඩංගුවට ගෙන ඇති අතර, අපරීක්ෂාකාරී රිය ධාවනය ඇතුළු රථවාහන වැරදි සම්බන්ධයෙන් පුද්ගලයන් 769,933 දෙනෙක් සඳහා නෛතික පියවර ගෙන ඇති බවද සඳහන්.

එසේම මෙම මෙහෙයුම්වලදී T-56 ගිනි අවි 67 ක්, පිස්තෝල වර්ගයේ ගිනි අවි 73 ක්, රිවෝල්වර් 50 ක් හා වෙනත් අවි 1,907 ක් ඇතුළුව සමස්ත ගිනි අවි 2,097 ක් පොලීසිය විසින් සිය භාරයට ගෙන තිබෙනවා.

ජනවාරි 01 සිට ඔක්තෝම්බර් 22 දක්වා කාල සීමාව තුළ සිදු කරන ලද වැටලීම්වලදී හෙරොයින් කිලෝග්‍රෑම් 1,482 යි ග්‍රෑම් 820 ක්, ගංජා කිලෝග්‍රෑම් 14,434 යි ග්‍රෑම් 468 ක්, කොකේන් කිලෝග්‍රෑම් 32 යි ග්‍රෑම් 642 ක්, හෂීස් කිලෝග්‍රෑම් 582 යි ග්‍රෑම් 136 ක්, අයිස් කිලෝග්‍රෑම් 2,542 යි ග්‍රෑම් 454 ක් හා, මත් පෙති 3,961,790 ක්ද පොලීස් භාරයට ගෙන ඇති බවයි වැඩිදුරටත් සඳහන් වන්නේ.

