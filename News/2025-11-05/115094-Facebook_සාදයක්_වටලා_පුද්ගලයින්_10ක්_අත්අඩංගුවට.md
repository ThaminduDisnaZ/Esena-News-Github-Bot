---
title: "Facebook සාදයක් වටලා පුද්ගලයින් 10ක් අත්අඩංගුවට"
date: 2025-11-05 22:11:48
---

# Facebook සාදයක් වටලා පුද්ගලයින් 10ක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/party-archived.jpg)

පානදුර ගොරකාන ප්‍රදේශයේ නිවසක පැවති Facebook සමාජ මාධ්‍ය ඔස්සේ සංවිධානය කළ සාදයක් වටලා එහි හිමිකරු, ඔහුගේ බිරිඳ ඇතුළු 10 දෙනෙකු අත්අඩංගුවට ගෙන තිබෙනවා.

ඒ අනුව, මෙලෙස අත්අඩංගුවට ගෙන ඇත්තේ පානදුර, බොරලැස්ගමුව, ගාල්ල, පස්සර සහ බදුල්ල ප්‍රදේශවල පදිංචි 18 - 40 අතර වයසේ පසුවන පිරිසක් බවයි පොලිසිය සඳහන් කළේ.

සැකකරුවන් අත්අඩංගුවට පත් වන මොහොතේ දී මත්ද්‍රව්‍ය භාවිත කර සිට ඇති අතර, ඔවුන් සන්තකයේ කොකේන් සහ අයිස් මත්ද්‍රව්‍ය ද සොයා ගෙන තිබෙනවා.

සිද්ධිය සම්බන්ධයෙන් පානදුර උතුර පොලිසිය වැඩිදුර විමර්ශන සිදු කරනවා.

