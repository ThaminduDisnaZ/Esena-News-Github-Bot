---
title: "කටුකුරුන්ද වෙරළ තීරයේ තිබූ හෂීෂ් කිලෝ 12ක පාර්සලයක් හමු වෙයි"
date: 2025-11-05 12:46:36
---

# කටුකුරුන්ද වෙරළ තීරයේ තිබූ හෂීෂ් කිලෝ 12ක පාර්සලයක් හමු වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/katukurunda-jmk.jpg)

කළුතර දකුණ පොලිස් බලප්‍රදේශයට අයත් කටුකුරුන්ද වෙරළ තීරයේ තිබී හෂීෂ් මත්ද්‍රව්‍ය අඩංගු පාර්සලයක් සොයා ගෙන තිබෙනවා.

ඒ අනුව, එහි හෂීෂ් මත්ද්‍රව්‍ය කිලෝ 12ක් පමණ තිබී ඇති අතර, එහි වටිනාකම රුපියල් කෝටි 3ක් පමණ වන බවයි සඳහන් වන්නේ.

වෙරළට ගොඩ ගසා තිබූ මෙම පාර්සලය දැක තිබූ අසල සිටි පිරිසක් ඒ බව ආරක්ෂක අංශ වෙත දැනුම් දීමෙන් අනතුරුව, කටුකුරුන්ද පොලිස් විශේෂ කාර්ය බළකා පුහුණු කඳවුරේ නිලධාරීන් පැමිණ අදාළ පාර්සලය පරීක්ෂා කර ඇති බවයි සඳහන් වන්නේ.

එහි දී මෙම මත්ද්‍රව්‍ය තොගය සොයා ගෙන ඇති අතර, සිද්ධිය සම්බන්ධයෙන් කළුතර දකුණ පොලිසිය වැඩිදුර විමර්ශන සිදු කරනවා.

