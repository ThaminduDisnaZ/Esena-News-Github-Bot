---
title: "රටම එකට ජාතික මෙහෙයුම : මත්ද්‍රව්‍ය වැටලීම් 1065 කින් සැකකරුවන් 1056 ක් අත්අඩංගුවට"
date: 2025-11-15 15:05:00
---

# රටම එකට ජාතික මෙහෙයුම : මත්ද්‍රව්‍ය වැටලීම් 1065 කින් සැකකරුවන් 1056 ක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/ratama-ekata-km.jpg)

‘රටම එකට’ ජාතික මෙහෙයුම යටතේ, පොලිසිය විසින් ඊයේ (14) දිනයේදී මත්ද්‍රව්‍ය වැටලීම් 1065 ක් සිදු කර තිබෙනවා.

එම වැටලීම්වලදී සැකකරුවන් 1056 ක් අත්අඩංගුවට ගත් බවත්, 53 දෙනෙක් පුනරුත්ථාපනයට යොමු කළ බවයි පොලීසිය ප්‍රකාශ කළේ.

හෙරොයින් මත්ද්‍රව්‍ය සොයා ගැනීම සඳහා සිදු කළ වැටලීම් 338 කින් හෙරොයින් ග්‍රෑම් 311 ක් සොයාගෙන ඇති අතර, අයිස් මත්ද්‍රව්‍ය සොයා ගැනීම සඳහා සිදු කළ වැටලීම් 451 ක් අතරින් අයිස් කි‍ලෝ 01 යි ග්‍රෑම් 173 ක් සොයාගෙන ඇති බවද සඳහන්.

මීට අමතරව, වැටලීම් 221 කින් ගංජා කි‍ලෝග්‍රෑම් 03 යි ග්‍රෑම් 109 ක් හා ගංජා පැළ 52,165ක්ද සොයාගෙන ඇති බවයි වැඩිදුරටත් සඳහන් වන්නේ.

අදාළ සම්පූර්ණ වාර්තාව පහතින්.

 

![Image](https://helakuru.sgp1.cdn.digitaloceanspaces.com/esana/images/691836d0ccf80pdf_page_0.jpeg)

