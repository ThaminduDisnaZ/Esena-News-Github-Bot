---
title: "පොලිසියේ මාරුවීම් සිදු වී ඇත්තේ වත්මන් ආණ්ඩුවේ ප්‍රාදේශීය දේශපාලනඥයන්ට අවශ්‍ය ආකාරයෙන් - විජේදාස රාජපක්ෂ"
date: 2026-01-27 20:10:00
---

# පොලිසියේ මාරුවීම් සිදු වී ඇත්තේ වත්මන් ආණ්ඩුවේ ප්‍රාදේශීය දේශපාලනඥයන්ට අවශ්‍ය ආකාරයෙන් - විජේදාස රාජපක්ෂ

![Thumbnail](https://helakuru.sgp1.cdn.digitaloceanspaces.com/esana/images/lib/wijedasa-rajapaksha[1].jpg)

පොලිසියේ මාරුවීම් සිදුව ඇත්තේ වත්මන් ආණ්ඩුවේ ප්‍රාදේශීය දේශපාලනඥයන්ට අවශ්‍ය ආකාරයෙන් බව හිටපු පාර්ලිමේන්තු මන්ත්‍රී විජේදාස රාජපක්ෂ පවසනවා.

වත්මන් ආණ්ඩුවේ දූෂණ ක්‍රියාවලට, දාමරික ක්‍රියාවලට උදව් නොකරන සියලු පොලිස් නිලධාරීන් වෙනත් ස්ථානවලට මාරු කරමින්, දඬුවම් දෙමින් ආණ්ඩුවට අවශ්‍ය ආකාරයට පොලිසිය හසුරවමින් ඇති බවයි මාධ්‍ය හමුවකට එක් වෙමින් හිටපු මන්ත්‍රීවරයා සඳහන් කළේ.

කළු කබා ද, සිවුරු ද අදාළ නොවන බවත්, ‘පහර දුන්නොත් පහරදෙන’ බවට ඇමැතිවරයෙක් ප්‍රකාශ කර ඇති බවත්, ඔවුන්ගේ ආගම මාක්ස්වාදය බවත්, ස්වාමීන් වහන්සේ නමක්, බෝධියක් හෝ පූජකවරයෙක් දුටු විට ලේ කැකෑරෙන වෛරයක් ඇති බවයි හිටපු පාර්ලිමේන්තු මන්ත්‍රී විජේදාස රාජපක්ෂ වැඩිදුරටත් ප්‍රකාශ කර සිටියේ.

