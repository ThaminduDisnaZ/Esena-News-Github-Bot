---
title: "විකිරණ විද්‍යා තාක්ෂණවේදීන් හෙට දීප ව්‍යාප්ත වැඩ වර්ජනයක් සිදු කිරීමට තීරණය කරයි"
date: 2026-01-27 11:04:17
---

# විකිරණ විද්‍යා තාක්ෂණවේදීන් හෙට දීප ව්‍යාප්ත වැඩ වර්ජනයක් සිදු කිරීමට තීරණය කරයි

![Thumbnail](https://helakuru.sgp1.cdn.digitaloceanspaces.com/esana/images/lib/strike-new-archived.jpg)

රජයේ විකිරණ විද්‍යා තාක්ෂණවේදීන්ගේ සංගමය හෙට (28) උදෑසන 8.00 ට දිවයින පුරා රෝහල්වල අඛණ්ඩ වැඩ වර්ජනයකට යොමු වීමට තීරණය කර තිබෙනවා.

මෙම වෘත්තීය ක්‍රියාමාර්ගය පැවැත්වෙන කාලය තුළ, විකිරණ පරීක්ෂණ, CT පරීක්ෂණ, MRI පරීක්ෂණ, Mammogram පරීක්ෂණ හා ශල්‍යාගාරවල විකිරණ භාවිත කරමින් සිදු කරනු ලබන සැත්කම් සියල්ලම අඩාල විය හැකි බවයි එම සංගමයේ සභාපති, චානක ධර්මවික්‍රම සඳහන් කළේ.

මාළිගාවත්ත රෝහලේ සුදුසුකම් නොලත් පුද්ගලයන් විසින් රෝගීන්ගේ විකිරණ පරීක්ෂණ සිදු කිරීමට විරෝධය පළ කරමින් පසුගිය 21 වන දින දියත් කළ එක්දින වැඩ වර්ජනයට නිසි විසඳුමක් නොලැබීම හේතුවෙන් මෙම පියවර ගෙන ඇති බවයි වැඩිදුරටත් සඳහන් වන්නේ.

