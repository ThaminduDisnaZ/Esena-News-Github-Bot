---
title: "ඉන්දියාව සහ යුරෝපා සංගමය අතර නිදහස් වෙළඳ ගිවිසුමට එළඹෙයි"
date: 2026-01-27 13:50:00
---

# ඉන්දියාව සහ යුරෝපා සංගමය අතර නිදහස් වෙළඳ ගිවිසුමට එළඹෙයි

![Thumbnail](https://helakuru.sgp1.cdn.digitaloceanspaces.com/esana/images/lib/india-eu-lk.jpg)

ඉන්දියාව සහ යුරෝපා සංගමය (EU) අතර දිගුකාලීනව බලාපොරොත්තු වූ නිදහස් වෙළඳ ගිවිසුම (FTA) සඳහා එකඟතාවකට පැමිණ ඇති බව විදෙස් මාධ්‍ය වාර්තා කරනවා.

Mother of all deals ලෙස හඳුන්වනු ලබන මෙම ගිවිසුම සමඟ ආරක්ෂක සහ ශ්‍රමික සංචලනය පිළිබඳ තවත් අතිරේක ගිවිසුම් කිහිපයකට ද දෙපාර්ශ්වය එළඹ ඇති බවයි සඳහන් වන්නේ.

මෙම ගිවිසුම මඟින් ලෝක දළ දේශීය නිෂ්පාදිතයෙන් 25% ක් සහ ගෝලීය වෙළඳාමෙන් තුනෙන් එකක් නියෝජනය වන අතර, චීනය සහ එක්සත් ජනපදය මත පවතින ආර්ථික රඳා පැවැත්ම අවම කරමින් තම වෙළඳපොළ විවිධාංගීකරණය කිරීමට උත්සාහ කරන මධ්‍යම බලවතුන් දෙදෙනෙකුගේ වැදගත් උපායමාර්ගික පියවරක් ලෙස මෙය සැලකෙන බවයි සඳහන් වන්නේ.

ඇමෙරිකා එක්සත් ජනපදය විසින් පනවන ලද 50% ක තීරුබදු හේතුවෙන් දැඩි ලෙස පීඩාවට පත් වූ ඉන්දියාවේ මැණික් හා ස්වර්ණාභරණ අපනයනකරුවන්ට මෙම යුරෝපීය වෙළඳපොළ විවෘත වීම විශාල සහනයක් වනු ඇතැයි අපේක්ෂා කරන බවයි වැඩිදුරටත් සඳහන් වන්නේ.

