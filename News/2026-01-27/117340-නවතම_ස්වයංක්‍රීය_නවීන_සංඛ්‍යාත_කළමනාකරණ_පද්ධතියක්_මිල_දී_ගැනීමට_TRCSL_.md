---
title: "නවතම ස්වයංක්‍රීය නවීන සංඛ්‍යාත කළමනාකරණ පද්ධතියක් මිල දී ගැනීමට TRCSL වෙත අනුමැතිය"
date: 2026-01-27 16:20:00
---

# නවතම ස්වයංක්‍රීය නවීන සංඛ්‍යාත කළමනාකරණ පද්ධතියක් මිල දී ගැනීමට TRCSL වෙත අනුමැතිය

![Thumbnail](https://helakuru.sgp1.cdn.digitaloceanspaces.com/esana/images/lib/cabinet-updates[1].jpg)

ජාතික සංඛ්‍යාත පරිපාලනය ශක්තිමත් කිරීමට, මෙහෙයුම් කාර්යක්ෂමතාව ඉහළ නැංවීමට, නියාමන අනුකූලතාව තහවුරු කිරීමට, නවීන අධීක්ෂණ පද්ධති හා ජනතාවට සපයන ඩිජිටල් සේවා සමඟ ඒකාබද්ධතාව පහසු කිරීමට හැකි වන පරිදි සම්පූර්ණයෙන්ම ස්වයංක්‍රීය නවීන සංඛ්‍යාත කළමනාකරණ පද්ධතියක් මිල දී ගැනීමට ශ්‍රී ලංකා විදුලි සංදේශ නියාමන කොමිෂන් සභාව විසින් තීරණය කර තිබෙනවා.

ශ්‍රී ලංකා විදුලි සංදේශ නියාමන කොමිෂන් සභාව විසින් 2001 වසරේ සිට ජාතික සංඛ්‍යාත කළමනාකරණ මෙහෙයුම් සඳහා ප්‍රධාන මෙවලම ලෙස භාවිතා කරන SPECTRAplus නමැති සංඛ්‍යාත කළමනාකරණ පද්ධතිය වර්තමාන තාක්ෂණික, නියාමන හා මෙහෙයුම් අභියෝගවලට මුහුණ දීමට මෙන්ම ශ්‍රී ලංකාවේ දියුණු වෙමින් පවතින දුරකථන හා දත්ත සන්නිවේදන ක්ෂේත්‍රයේ අවශ්‍යතා සපුරාලීමට ප්‍රමාණවත් නොවන බව හඳුනාගෙන ඇති බවයි සඳහන් වෙන්නේ.

ඒ අනුව, ජාත්‍යන්තර තරගකාරී ප්‍රසම්පාදන ක්‍රමවේදය අනුගමනය කරමින් එම කොමිෂන් සභාව වෙත නවීන ස්වයංක්‍රීය සංඛ්‍යාත කළමනාකරණ පද්ධතියක් මිල දී ගැනීම පිණිස ඉදිරි පියවර ගැනීම සඳහා ඩිජිටල් ආර්ථික අමාත්‍යවරයා වශයෙන් ජනාධිපතිවරයා ඉදිරිපත් කළ යෝජනාවට කැබිනට් අනුමැතිය හිමිවී ඇති බවයි වැඩිදුරටත් සඳහන් වෙන්නේ.

අදාළ කැබිනට් තීරණය පහතින්.

 

![Image](https://helakuru.sgp1.cdn.digitaloceanspaces.com/esana/images/697879af40e35pdf_page_0.jpeg)

