---
title: "මැදපෙරදිග සිටින ශ්‍රී ලාංකිකයන්ට විදේශ අමාත්‍යාංශයෙන් දැනුම්දීමක්"
date: 2026-02-28 19:15:00
---

# මැදපෙරදිග සිටින ශ්‍රී ලාංකිකයන්ට විදේශ අමාත්‍යාංශයෙන් දැනුම්දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/foreign-ministry-11[1].jpg)

මැදපෙරදිග රටවල මේ වන විට ඇති වී තිබෙන නොසන්සුන්කාරී තත්ත්වය හමුවේ, එම රටවල සිටින ශ්‍රී ලාංකිකයන් සම්බන්ධයෙන් නිරන්තරයෙන් සමීප ව නිරීක්ෂණය කරන බව විදේශ කටයුතු අමාත්‍යාංශය පවසනවා.

ඒ අනුව එම රටවල සිටින ලාංකිකයන්ට ඒ ඒ රටවල රජය විසින් ලබා දී ඇති උපදෙස් සහ ශ්‍රී ලංකා තානාපති කාර්යාල හරහා ලබා දී ඇති මඟපෙන්වීම් තරයේ පිළිපදින ලෙස ඉල්ලා සිටින බවයි එම අමාත්‍යාංශය සඳහන් කරන්නේ.

මෙම තත්ත්වය හමුවේ අමාත්‍යාංශය මඟින් විදේශ සේවා නියුක්ති කාර්යාංශයේ පැය 24 පුරා ක්‍රියාත්මක මෙහෙයුම් මැදිරියක් ස්ථාපනය කර ඇති අතර, හදිසි අවස්ථාවකදී WhatsApp/Imo +94 71 980 2822 හෝ 1989 හදිසි ඇමතුම් අංකය හරහා විදේශ කටයුතු අමාත්‍යාංශය සමඟ සම්බන්ධ විය හැකි බවයි වැඩිදුරටත් සඳහන් වන්නේ.

