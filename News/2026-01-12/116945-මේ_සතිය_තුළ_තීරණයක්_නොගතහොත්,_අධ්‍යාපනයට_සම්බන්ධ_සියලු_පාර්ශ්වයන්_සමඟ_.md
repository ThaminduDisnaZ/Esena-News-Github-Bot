---
title: "මේ සතිය තුළ තීරණයක් නොගතහොත්, අධ්‍යාපනයට සම්බන්ධ සියලු පාර්ශ්වයන් සමඟ අඛණ්ඩ අරගලයකට යාමට සූදානම් - චාරුදත්ත ඉලංගසිංහ"
date: 2026-01-12 16:45:00
---

# මේ සතිය තුළ තීරණයක් නොගතහොත්, අධ්‍යාපනයට සම්බන්ධ සියලු පාර්ශ්වයන් සමඟ අඛණ්ඩ අරගලයකට යාමට සූදානම් - චාරුදත්ත ඉලංගසිංහ

![Thumbnail](https://helakuru.sgp1.cdn.digitaloceanspaces.com/esana/images/lib/charudaththa-ilangasinhe-iop.jpg)

මේ වන විට සකස් කර ඇති මොඩියුලවල බරපතළ අඩුපාඩු පවතින බව විශ්ව විද්‍යාල ආචාර්යවරුන්ගේ සමිති සම්මේලනයේ ලේකම්, ජ්‍යෙෂ්ඨ කථිකාචාර්ය චාරුදත්ත ඉලංගසිංහ පවසනවා.

ඒ අනුව, මෙම ප්‍රතිසංස්කරණ වහාම නවත්වා, අදාළ පාර්ශ්වවලින් තොරතුරු ලබාගෙන, රටට ගැලපෙන ආකාරයේ අධ්‍යාපන ප්‍රතිසංස්කරණ මාලාවක් සකස් කළ යුතු බවයි මාධ්‍ය හමුවකට එක් වෙමින් ඔහු සඳහන් කළේ.

ආණ්ඩුව මේ සම්බන්ධයෙන් මෙම සතිය තුළ තීරණයක් ගැනීමට කටයුතු නොකළහොත්, ලබන සතිය වන විට අධ්‍යාපනයට සම්බන්ධ සියලු පාර්ශ්වයන් සමඟ අඛණ්ඩ අරගලයට යාමට සූදානම් බවයි ජ්‍යෙෂ්ඨ කථිකාචාර්ය චාරුදත්ත ඉලංගසිංහ වැඩිදුරටත් ප්‍රකාශ කර සිටියේ.

