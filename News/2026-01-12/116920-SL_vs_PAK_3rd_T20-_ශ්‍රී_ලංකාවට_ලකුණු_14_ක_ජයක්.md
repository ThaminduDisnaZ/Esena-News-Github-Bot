---
title: "SL vs PAK 3rd T20: ශ්‍රී ලංකාවට ලකුණු 14 ක ජයක්"
date: 2026-01-12 07:25:35
---

# SL vs PAK 3rd T20: ශ්‍රී ලංකාවට ලකුණු 14 ක ජයක්

![Thumbnail](https://helakuru.sgp1.cdn.digitaloceanspaces.com/esana/images/lib/sl-vs-pak-1stt20-n1.jpg)

සංචාරක පාකිස්ථාන කණ්ඩායම සහ ශ්‍රී ලංකා කණ්ඩායම අතර පැවති තෙවන සහ අවසන් විස්සයි විස්ස තරගයෙන් ලකුණු 14 ක ජයක් වාර්තා කිරීමට ශ්‍රී ලංකා කණ්ඩායම ඊයේ (11) සමත් වුණා.

තරගයේ කාසියේ වාසිය දිනාගත් පාකිස්ථාන කණ්ඩායම පළමුවෙන් පන්දුවට පහරදීමට ශ්‍රී ලංකා කණ්ඩායමට ආරාධනා කළා.

වර්ෂාව නිසා තරගයේ පන්දුවාර සංඛ්‍යාව අඩුකළ අතර ශ්‍රී ලංකාව සිය පන්දුවාර 12 තුළදී කඩුලු 6 ක් දැවී ලකුණු 160 ක් ලබා ගැනීමට සමත් වුණා.

පන්දුවට පහරදීමේදී ශ්‍රී ලංකා කණ්ඩායම වෙනුවෙන් නායක දසුන් ශානක ලකුණු 34 ක්, කුසල් මෙන්ඩිස් ලකුණු 30 ක් හා ධනංජය ද සිල්වා හා ජනිත් ලියන‍ගේ ලකුණු 22 බැඟින් ලබාගත් අතර, පන්දු යැවීමේදී පාකිස්ථාන කණ්ඩායම වෙනුවෙන් Mohammad Wasim කඩුලු 3 ක් බිඳ හෙළීමට සමත් වුණා.

තරගයේ පිළිතුරු ඉනිම ක්‍රීඩා කිරීම සඳහා පිටියට පිවිසි පාකිස්ථාන කණ්ඩායමට සිය පන්දුවාර 12 තුළ කඩුලු 8 ක් දැවී ලබා ගැනීමට හැකියාව ලැබුණේ ලකුණු 146 ක් පමණයි.

පන්දු යැවීමේදී ශ්‍රී ලංකා කණ්ඩායම වෙනුවෙන් විශිෂ්ට පන්දු යැවීමක නිරත වූ වනිඳු හසරංග කඩුලු 4 ක් හා මතීෂ පතිරණ කඩුලු 2 ක් බිඳ හෙළීමට සමත්වුණා.

ඒ අනුව, තරගාවලිය 1 - 1 ලෙස සම තත්ත්වයෙන් අවසන් කිරීමට කණ්ඩායම් දෙකම සමත් වුණා.

