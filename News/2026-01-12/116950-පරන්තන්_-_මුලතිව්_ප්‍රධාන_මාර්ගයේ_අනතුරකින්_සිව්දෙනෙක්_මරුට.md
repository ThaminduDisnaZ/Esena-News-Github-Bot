---
title: "පරන්තන් - මුලතිව් ප්‍රධාන මාර්ගයේ අනතුරකින් සිව්දෙනෙක් මරුට"
date: 2026-01-12 20:25:00
---

# පරන්තන් - මුලතිව් ප්‍රධාන මාර්ගයේ අනතුරකින් සිව්දෙනෙක් මරුට

![Thumbnail](https://helakuru.sgp1.cdn.digitaloceanspaces.com/esana/images/lib/accident-new.jpg)

පරන්තන් - මුලතිව් ප්‍රධාන මාර්ගයේ මොරසුමෝටෙයි ප්‍රදේශයේදී සිදුවූ රිය අනතුරකින් පුද්ගලයින් සිව්දෙනෙකු මිය ගොස් තිබෙනවා.

බස් රථයක් සහ මෝටර් රථයක් මුහුණට මුහුණ ගැටීමෙන් මෙම අනතුර සිදුව ඇති බවයි පොලිස් මාධ්‍ය කොට්ඨාසය සඳහන් කරන්නේ.

අනතුරින් මෝටර් රථයේ රියැදුරු හා එහි ගමන්කළ පිරිමි පුද්ගලයින් 04 දෙනෙකු බරපතළ තුවාල ලබා කිළිනොච්චිය රෝහලට ඇතුළත් කිරීමේදී, රියැදුරු හා පුද්ගලයින් තිදෙනෙකු මියගොස් තිබෙනවා.

තුවාලකරු කිළිනොච්චිය රෝහලේ හදිසි ප්‍රතිකාර ඒකකයේ ප්‍රතිකාර ලබන අතර, බස් රථයේ රියැදුරුද ප්‍රතිකාර සඳහා කිළිනොච්චිය රෝහලට ඇතුලත් කර තිබෙනවා.

කිළිනොච්චිය පොලිසිය අනතුර සම්බන්දයෙන් වැඩිදුර විමර්ශන සිදු කරනවා.

