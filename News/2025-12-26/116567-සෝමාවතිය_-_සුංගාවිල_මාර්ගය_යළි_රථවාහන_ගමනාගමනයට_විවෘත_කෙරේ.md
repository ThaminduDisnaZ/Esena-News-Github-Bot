---
title: "සෝමාවතිය - සුංගාවිල මාර්ගය යළි රථවාහන ගමනාගමනයට විවෘත කෙරේ"
date: 2025-12-26 09:00:00
---

# සෝමාවතිය - සුංගාවිල මාර්ගය යළි රථවාහන ගමනාගමනයට විවෘත කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/somawathi-sungawila.jpg)

ගංවතුර හේතුවෙන් ගමනාගමනය නවතා තිබුණු සෝමාවතිය - සුංගාවිල මාර්ගය දින 08 කට පසුව යළි ගමනාගමනය සඳහා විවෘත කර තිබෙනවා.

පසුගිය දිනවලදී පොළොන්නරුව දිස්ත්‍රික්කයට ඇද හැළුණු අධික වර්ෂාපතනය හේතුවෙන් මෙම මාර්ගය ජලයෙන් යට වී තිබුණු අතර, ඒ හේතුවෙන් රථවාහන ධාවනය අත්හිටුවීමට පොලීසිය විසින් පියවර ගෙන තිබුණා.

ජලය බැස යාමත් සමග, ඊයේ පස්වරුවේ සිට සෝමාවතිය පුදබිමට යන මාර්ගය මෙසේ විවෘත කර ඇති බවයි වැඩිදුරටත් සඳහන් වන්නේ.

