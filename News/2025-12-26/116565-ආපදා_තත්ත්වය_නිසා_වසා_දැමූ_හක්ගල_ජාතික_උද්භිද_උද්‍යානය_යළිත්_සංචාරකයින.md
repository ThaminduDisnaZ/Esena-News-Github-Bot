---
title: "ආපදා තත්ත්වය නිසා වසා දැමූ හක්ගල ජාතික උද්භිද උද්‍යානය යළිත් සංචාරකයින්ට විවෘත කෙරේ"
date: 2025-12-26 08:20:00
---

# ආපදා තත්ත්වය නිසා වසා දැමූ හක්ගල ජාතික උද්භිද උද්‍යානය යළිත් සංචාරකයින්ට විවෘත කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/hakgala-garden.jpg)

ආපදා තත්ත්වය මත වසා දමා තිබුණු හක්ගල උද්භිද උද්‍යානය ඊයේ (25) දිනයේ සිට යළි සංචාරකයින් සඳහා විවෘත කර තිබෙනවා.

පරිසර අමාත්‍යාංශයේ උපදෙස් මත, ජාතික උද්භිද උද්‍යාන දෙපාර්තමේන්තුවේ කඩිනම් වැඩපිළිවෙලක් ලෙස, ජාතික ගොඩනැගිලි පරික්ෂණ මධ්‍යස්ථානය සහ ආපදා කළමනාකරණ මධ්‍යස්ථානයේ නිර්දේශවලට අනූකූලව හක්ගල ජාතික උද්භිද උද්‍යානය යළි විවෘත කර ඇති බවයි සඳහන් වන්නේ.

කෙසේ වෙතත්, උද්‍යාන භූමියේ අනතුරුදායක ලක්ෂණ මතු වී තිබුණු ස්ථාන වෙත පිවිසීම නරඹන්නන් හට තාවකාලිකව වළක්වා තිබෙනවා.

එසේම, සංචාරකයින්ගේ පහසුව වෙනුවෙන් උද්‍යාන කාර්ය මණ්ඩලය විසින් විශේෂ වැඩසටහනක් ද සංවිධාන කර තිබෙන බවයි වැඩිදුරටත් සඳහන් වන්නේ.

