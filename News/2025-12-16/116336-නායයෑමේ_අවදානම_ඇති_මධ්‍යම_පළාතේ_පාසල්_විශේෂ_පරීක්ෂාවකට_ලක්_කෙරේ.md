---
title: "නායයෑමේ අවදානම ඇති මධ්‍යම පළාතේ පාසල් විශේෂ පරීක්ෂාවකට ලක් කෙරේ"
date: 2025-12-16 11:50:00
---

# නායයෑමේ අවදානම ඇති මධ්‍යම පළාතේ පාසල් විශේෂ පරීක්ෂාවකට ලක් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/landslide-road.jpg)

'දිට්වා' සුළි කුණාටුව සමඟ ඇති වූ අයපත් කාලගුණික තත්ත්වය හේතුවෙන් නාය යෑමේ අවදානමට ලක් වූ මධ්‍යම පළාතේ පාසල්, ජාතික ගොඩනැඟිලි පර්යේෂණ සංවිධානය විසින් විශේෂ පරීක්ෂාවකට ලක් කිරීමට පියවර ගෙන තිබෙනවා.

ඒ අනුව, මහනුවර, නුවරඑළිය සහ මාතලේ යන දිස්ත්‍රික්කවල නාය යෑම් අවදානම් සහිත පාසල් පරිශ්‍රයන් හි තත්ත්වය කඩිනමින් තක්සේරු කිරීම මේ දිනවල සිදු කරන බවයි සඳහන් වෙන්නේ.

මෙම පරීක්ෂණ පසුගිය 09 වැනිදා ආරම්භ කර ඇති අතර, ඒ සඳහා පේරාදෙණිය, මොරටුව සහ ශ්‍රී ජයවර්ධනපුර විශ්ව විද්‍යාලවල ප්‍රවීණයන් හා ජාතික ගොඩනැගිලි පර්යේෂණ සංවිධානයේ නිලධාරීන්ගෙන් සමන්විත විශේෂඥ කණ්ඩායම් 15 ක් කටයුතු කරන බවයි වැඩිදුරටත් සඳහන් වෙන්නේ.‍

