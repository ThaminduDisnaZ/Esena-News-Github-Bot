---
title: "VIDEO: රෙකෝඩ් තිබ්බ නිමල් සිරිපාල දැන් ගෙදර, කළුතර රෙකෝඩ් තිබ්බ රෝහිත එහේ මෙහේ වුණා නම් එයත් ගෙදර - චාමර"
date: 2025-11-10 18:20:00
---

# VIDEO: රෙකෝඩ් තිබ්බ නිමල් සිරිපාල දැන් ගෙදර, කළුතර රෙකෝඩ් තිබ්බ රෝහිත එහේ මෙහේ වුණා නම් එයත් ගෙදර - චාමර

![Thumbnail](https://helakuru.sgp1.cdn.digitaloceanspaces.com/esana/images/lib/chamara-sampath-dasanayake-parliment-tt.jpg)

ගොවීන්ගේ ගැටලුව සුළුවෙන් නොගන්නා ලෙස ආණ්ඩුවෙන් ඉල්ලා සිටින බව පාර්ලිමේන්තු මන්ත්‍රී චාමර සම්පත් දසනායක පවසනවා.

පැවති ආණ්ඩුවේ සිටි තමන් ඇතුළු පිරිස ජනතාවගේ ගැටලු සුළුවෙන් සිතීමට ගොස් සිය නිවාස ගිනිගත් බවත්, මන්ත්‍රීවරයෙක්ට මිය යෑමට ද සිදුවූ බවයි අද (11) අයවැය විවාදයට එක් වෙමින් මන්ත්‍රීවරයා සඳහන් කළේ.

ජනතාව විරුද්ධ වන්නේ නම්, කුමන හෝ තීරණයක් ක්‍රියාත්මක කළ නොහැකි බවත්, හිටපු ජනාධිපති ගෝඨාභය රාජපක්ෂ මීටත් වඩා චණ්ඩියෙක් ලෙස ආ බවත්, ඔහුට ද පස්සා දොරෙන් පැනගොස් බෝට්ටුවෙන් යෑමට සිදු වූ බවත් ඔහු සඳහන් කළා.

ජනතාව විසින් ආණ්ඩුවට ලබා දුන් ජනවරම ‘කඩා නොගන්නා’ ලෙසත්, එලෙස ‘රෙකෝඩ් කඩාගත්’ නිමල් සිරිපාලට ගෙදර යාමට සිදු වූ බවත්, රෝහිත අබේගුණවර්ධන මන්ත්‍රීවරයාට ද තවත් 100 ක් ‘එහෙ මෙහෙ වූවා නම්’, ගෙදර යෑමට සිදුවන බවයි පාර්ලිමේන්තු මන්ත්‍රී චාමර සම්පත් දසනායක වැඩිදුරටත් ප්‍රකාශ කර සිටියේ.

ඔහු සිදු කළ ප්‍රකාශය පහතින් නරඹන්න.

 

[Watch Video](https://youtube.com/embed/A2cMEC8Ab9c)

තවත් වීඩියෝ පුවත් නැරඹීමට එසැණ YouTube නාලිකාව Subscribe කර පිවිසෙන්න.

