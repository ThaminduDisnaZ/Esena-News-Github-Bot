---
title: "මැදපෙරදිග සැඟවී සිටින මත් ජාවාරම්කරුවන් හතක් භාරවීමට එකඟවී තිබෙනවා - මහජන ආරක්ෂක ඇමති"
date: 2025-11-10 07:45:00
---

# මැදපෙරදිග සැඟවී සිටින මත් ජාවාරම්කරුවන් හතක් භාරවීමට එකඟවී තිබෙනවා - මහජන ආරක්ෂක ඇමති

![Thumbnail](https://helakuru.sgp1.cdn.digitaloceanspaces.com/esana/images/lib/ananda-wijepala-minister-uy.jpg)

මැදපෙරදිග සැඟව සිටින ශ්‍රී ලාංකික මත් ජාවාරම්කරුවන් 07 දෙනෙකු මෙරට බලධාරීන් වෙත භාරවීමට කැමැත්ත පළ කර ඇති බව මහජන ආරක්ෂක අමාත්‍ය ආනන්ද විජේපාල පවසනවා.

කොළඹ දිස්ත්‍රික් ලේකම් කාර්යාලයේ පැවති විෂ මත්ද්‍රව්‍ය මුලිනුපුටුදැමීම සඳහා වන 'රටම එකට' ජාතික වැඩසටහනේ කොළඹ දිස්ත්‍රික් මෙහෙයුම් වැඩසටහනට එක්වෙමින් මහජන ආරක්ෂක අමාත්‍ය ආනන්ද විජේපාල මේ බව සඳහන් කළා.

ඒ අනුව ඩුබායිවල වෙසෙන දැනට මත්ද්‍රව්‍ය ජාවාරමේ නිරතවන පිරිසකගෙන් දුරකථන ඇමතුම් ලැබුණු බවත් ඔවුන්ට මත්ද්‍රව්‍ය ජාවාරමෙන් ඉවත්වී යහපත් පුරවැසියන් ලෙස ජීවත්වීමට අවශ්‍ය වටපිටාව සකස් කරදෙන ඉල්ලීම් කළ බවත් මත්ද්‍රව්‍ය මැඩලීමේ වැඩපිළිවෙළට ඔවුන්ගේ සහාය ලබාදීමට සූදානම් බවට ප්‍රකාශ කළ බවද මහජන ආරක්ෂක අමාත්‍යවරයා ප්‍රකාශ කළේ.

ඔවුන්ගේ එම ඉල්ලීම සම්බන්ධයෙන් රජයේ අවධානය යොමු කරන බව මහජන ආරක්ෂක අමාත්‍ය ආනන්ද විජේපාල වැඩිදුරටත් ප්‍රකාශ කළා.

