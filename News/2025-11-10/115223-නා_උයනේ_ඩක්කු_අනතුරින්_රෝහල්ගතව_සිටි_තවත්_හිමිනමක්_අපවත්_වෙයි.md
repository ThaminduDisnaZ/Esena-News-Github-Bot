---
title: "නා උයනේ ඩක්කු අනතුරින් රෝහල්ගතව සිටි තවත් හිමිනමක් අපවත් වෙයි"
date: 2025-11-10 15:45:00
---

# නා උයනේ ඩක්කු අනතුරින් රෝහල්ගතව සිටි තවත් හිමිනමක් අපවත් වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/na-uyana.jpg)

මැල්සිරිපුර නා උයන ආරණ්‍ය සේනාසනයේ ඩක්කුවක් පෙරළීමෙන් සිදු වූ මාරක අනතුර නිසා බරපතල තුවාල ලබා, අසාධ්‍ය තත්ත්වයකින් යුතුව කොළඹ පෞද්ගලික රෝහලක දැඩි සත්කාර ඒකකයේ ප්‍රතිකාර ලබමින් සිටි උණපානේ චන්ද්‍රසිරි හිමියන් අද (10) අපවත් වී තිබෙනවා.

පසුගිය සැප්තැම්බර් මස 29 වන දින රාත්‍රියේ සිදුවූ එම අනතුරෙන් ආරණ්‍ය සේනාසනයේ භාවනානුයෝගීව විසු දෙස් විදෙස් හිමිවරුන් 8 දෙනෙක් අපවත්වී තිබුණා.

රුසියානු ජාතික ධම්මරක්ඛිත හිමි, රුමේනියානු ජාතික ධම්මරංසි හිමි, ඉන්දීය ජාතික ධම්මගවේෂී හිමි යන විදෙස් හිමිවරුන් තිදෙනා සමග උඩවලව සත්තසුමන හිමි, නාවලපිටියේ උත්තරානන්ද හිමි, නුගේගොඩ විපස්සී හිමි, මල්වානේගම සමිද්ධි හිමි, පන්නිපිටියේ ඉන්දෝහාස හිමි යන ලාංකීය හිමිවරුන් එම අනතුරෙන් අපවත් වුනා.

