---
title: "අයවැය මඟින් සිය ගැටලුවලට විසඳුම් නොලැබීම හේතුවෙන්, ප්‍රදේශ කිහිපයක ගොවීන් විරෝධතාවක"
date: 2025-11-10 14:20:00
---

# අයවැය මඟින් සිය ගැටලුවලට විසඳුම් නොලැබීම හේතුවෙන්, ප්‍රදේශ කිහිපයක ගොවීන් විරෝධතාවක

![Thumbnail](https://helakuru.sgp1.cdn.digitaloceanspaces.com/esana/images/lib/govi-hada-j.jpg)

සිය ගැටලු සම්බන්ධයෙන් මෙවර අයවැය මඟින් විසඳුම් ලබා නොදීම හා ගොවියා නොසලකා හැරීම සඳහන් කරමින්, ගොවීන් පිරිසක් අද දිනයේ වගා කටයුතුවලින් ඉවත්ව විරෝධතාවක නිරත වී තිබෙනවා.

ඒ අනුව, වැලිමඩ, ඌව-පරණගම ඇතුළු ප්‍රදේශවල ගොවීන් පිරිසක් මෙලෙස අද (11) දිනයේ කැප්පෙටිපොළ ප්‍රදේශයේ දී විරෝධතාවයේ නිරතව ඇති බවයි සඳහන් වන්නේ.

"දේශයේ ගොවි හඬ" නමැති ගොවි සංවිධානයක් විසින් මෙම විරෝධතාව සංවිධානය කර තිබුණු අතර, එම විරෝධතාවට සහයෝගය දක්වමින් දඹුල්ල ආර්ථික මධ්‍යස්ථානය ඉදිරිපිට ද විරෝධතාවක් පැවති බවයි සඳහන් වන්නේ.

ගොවි විරෝධයට සහාය පළ කරමින්, ‘රුහුණු රට ගොවි සංවිධානයේ’ කැඳවුම්කරු චමින්ද ගමගේ සඳහන් කරන්නේ පොහොරවල හා උපකරණවල බදු ඉවත් කර ගොවීන්ට ඒවා සාධාරණව ලබා ගැනීමට 2026 අයවැය මඟින් අවස්ථාව ලැබී නොමැති බවයි.

