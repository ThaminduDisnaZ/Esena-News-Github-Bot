---
title: "උසස් පෙළ විභාගය අද සිට ආරම්භ වෙයි"
date: 2025-11-10 07:50:00
---

# උසස් පෙළ විභාගය අද සිට ආරම්භ වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/al-exam-students[1].jpg)

2025 අධ්‍යයන පොදු සහතික පත්‍ර උසස් පෙළ විභාගය අද (10) සිට ආරම්භ වනවා.

ඒ අනුව, අද සිට ආරම්භ වන උසස් පෙළ විභාගය, දෙසැම්බර් මස 05 වැනි සිකුරාදා දක්වා, දිවයින පුරා විභාග මධ්‍යස්ථාන 2,362ක දී පැවැත්වීමට නියමිතයි.

මෙවර විභාගය සඳහා අයදුම්කරුවන් 340,525 දෙනෙකු සුදුසුකම් ලබා ඇති අතර, ඒ අතරට පාසල් අයදුම්කරුවන් 246,521 දෙනෙකු සහ පෞද්ගලික අයදුම්කරුවන් 94,004 දෙනෙකු ඇතුළත් වෙනවා.

විභාගය සඳහා දිවයින පුරා සම්බන්ධීකරණ මධ්‍යස්ථාන 325 ක් පිහිටුවා ඇති අතර, ප්‍රාදේශීය එකතු කිරීමේ මධ්‍යස්ථාන 32 ක් පිහිටුවා ඇති බවයි විභාග දෙපාර්තමේන්තුව සඳහන් කළේ.

යම් ආපදා තත්ත්වයක් හේතුවෙන් විභාගයට පෙනී සිටීමට යම් බලපෑමක් එල්ල විය හැකි සිසු දරුවන් හට 117 දුරකථන අංකයට හෝ විභාග දෙපාර්තමේන්තුව විසින් හඳුන්වා දී ඇති 1911 දුරකථන අංකයට දැනුම් දීමේ හැකියාව පවතිනවා.

