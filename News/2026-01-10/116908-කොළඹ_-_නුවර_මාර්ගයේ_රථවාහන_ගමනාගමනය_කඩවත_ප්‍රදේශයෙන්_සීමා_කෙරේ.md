---
title: "කොළඹ - නුවර මාර්ගයේ රථවාහන ගමනාගමනය කඩවත ප්‍රදේශයෙන් සීමා කෙරේ"
date: 2026-01-10 12:10:00
---

# කොළඹ - නුවර මාර්ගයේ රථවාහන ගමනාගමනය කඩවත ප්‍රදේශයෙන් සීමා කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/traffic-alert-1.jpg)

කොළඹ - නුවර මාර්ගයේ රථවාහන ගමනාගමනය කඩවත ප්‍රදේශයෙන් සීමා කර තිබෙන බව පොලිසිය පවසනවා.

ඒ අනුව කොළඹ - නුවර මාර්ගයේ බණ්ඩාරවත්ත, පුවක්පිටිය ප්‍රදේශයේදී එම මාර්ගය එක් මං තීරුවක් මාර්තු 15 දක්වා වසා තැබෙන බවයි පොලිසිය නිවේදනය කර ඇත්තේ.

කඩවත - මීරීගම අධිවේගී මාර්ගයේ අන්තර් හුවමාරුවේ ඉදිකිරීම් හේතුවෙන් මෙම රථවාහන සැලැස්ම ක්‍රියාත්මක බව එම නිවේදනයේ සඳහන්.

විකල්ප මාර්ග ලෙස, කඩවත නගර මධ්‍යයේ ආලෝක සංඥා මංසන්ධියේ සිට අධිවේගී පිවිසුම් මාර්ගය ඔස්සේ, ඇල්දෙණිය ආලෝක සංඥා මංසන්ධිය දක්වා වන මාර්ගය භාවිත කළ හැකි බවයි පොලිසිය වැඩිදුරටත් සඳහන් කරන්නේ.

 

![Image](https://helakuru.sgp1.cdn.digitaloceanspaces.com/esana/images/6961eda85fa14.webp)

