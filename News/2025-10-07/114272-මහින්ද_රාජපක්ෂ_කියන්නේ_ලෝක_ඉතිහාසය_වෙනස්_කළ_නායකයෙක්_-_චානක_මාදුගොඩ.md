---
title: "මහින්ද රාජපක්ෂ කියන්නේ ලෝක ඉතිහාසය වෙනස් කළ නායකයෙක් - චානක මාදුගොඩ"
date: 2025-10-07 19:15:00
---

# මහින්ද රාජපක්ෂ කියන්නේ ලෝක ඉතිහාසය වෙනස් කළ නායකයෙක් - චානක මාදුගොඩ

![Thumbnail](https://helakuru.sgp1.cdn.digitaloceanspaces.com/esana/images/lib/chanaka-madu.jpg)

මහින්ද රාජපක්ෂ යනු, ලෝක ඉතිහාසය වෙනස් කරන ලද, යුද්ධයකින් යුද්ධය අවසන් කළ එකම නායකයා බව ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී චානක මාදුගොඩ පවසනවා.

අද වන විට LTTE හිතවාදී දෙමළ ඩයස්පෝරාව මෙන්ම වෙනත් කල්ලි, ඔහුගේ ජීවිතය සම්බන්ධයෙන් වත්මන් ආණ්ඩුව ලවා විවිධ දේ සිදු කරමින් ඇති බවයි අද (07) පාර්ලිමේන්තුවේදී අදහස් දක්වමින් මන්ත්‍රීවරයා සඳහන් කළේ.

යුද්ධය අවසන් කිරීම නිසා ඔවුන්ට සිදු වූ විපාකවලට ප්‍රතිචාර වශයෙන් එම කටයුතු සිදු කරමින් ඇති බවද එහිදී මන්ත්‍රීවරයා ප්‍රකාශ කළා.

මේ හේතුවෙන්, වෙඩි නොවදින රථය අවශ්‍ය නම් ලබාදිය යුතු ද යන්න තීරණය ගත යුත්තේ පාර්ලිමේන්තුව නොව ආණ්ඩුව විසින් බවත්, එතුමාට ආරක්ෂාව ලබාදීමේ වගකීම තිබෙන්නේ ආණ්ඩුවට බවත් ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී චානක මාදුගොඩ වැඩිදුරටත් ප්‍රකාශ කර සිටියා.

