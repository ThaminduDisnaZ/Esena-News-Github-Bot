---
title: "ශ්‍රී ලංකා ආර්ථික ක්‍රියාකාරිත්වය ශක්තිමත්, නමුත් ආර්ථිකය යථා තත්ත්වයට පත්වීම අසම්පූර්ණයි - ලෝක බැංකුව"
date: 2025-10-07 20:55:46
---

# ශ්‍රී ලංකා ආර්ථික ක්‍රියාකාරිත්වය ශක්තිමත්, නමුත් ආර්ථිකය යථා තත්ත්වයට පත්වීම අසම්පූර්ණයි - ලෝක බැංකුව

![Thumbnail](https://helakuru.sgp1.cdn.digitaloceanspaces.com/esana/images/lib/world-bank-1[1].jpg)

ශ්‍රී ලංකාවේ මෑත කාලීන ආර්ථික ක්‍රියාකාරිත්වය ශක්තිමත් මට්ටමක පවතින බව ලෝක බැංකුව පවසනවා.

කෙසේ නමුත්, ශ්‍රී ලංකා ආර්ථිකය යථා තත්ත්වයට පත්වීම මේ දක්වා අසම්පූර්ණව පවතින බවත්, ආර්ථික වර්ධනය තවමත් අර්බුදයට පෙර මට්ටමට වඩා පහළින් පවතින බවයි ශ්‍රී ලංකාවේ සංවර්ධන යාවත්කාලීන කිරීම් පිළිබඳ නවතම වාර්තාවක් නිකුත් කරමින් ලෝක බැංකුව සඳහන් කරන්නේ.

ශ්‍රී ලංකාව යථා තත්ත්වයට පත්වීම ශක්තිමත් කිරීම සඳහා අඛණ්ඩ සාර්ව ආර්ථික ස්ථාවරත්වය, ඉක්මන් ව්‍යුහාත්මක ප්‍රතිසංස්කරණ සහ වඩාත් කාර්යක්ෂම, වඩා හොඳින් ඉලක්ක කරගත් රාජ්‍ය වියදම් කිරීම් අවශ්‍ය වනු ඇති බවද එමඟින් පෙන්වා දී තිබෙනවා.

2025 දී ශ්‍රී ලංකා ආර්ථිකයේ 4.6%ක වර්ධනයක් වනු ඇතැයි ලෝක බැංකුව පුරෝකථනය කර සිටින අතර, 2026 වසරේ දී 3.5% ක් දක්වා මන්දගාමී විය හැකි බවද ලෝක බැංකුව අදාළ වාර්තාව මඟින් වැඩිදුරටත් පෙන්වා දෙනවා.

