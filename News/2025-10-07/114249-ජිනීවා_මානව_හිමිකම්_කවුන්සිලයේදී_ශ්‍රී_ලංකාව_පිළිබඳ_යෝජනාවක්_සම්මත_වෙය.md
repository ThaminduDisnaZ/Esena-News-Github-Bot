---
title: "ජිනීවා මානව හිමිකම් කවුන්සිලයේදී ශ්‍රී ලංකාව පිළිබඳ යෝජනාවක් සම්මත වෙයි"
date: 2025-10-07 11:10:00
---

# ජිනීවා මානව හිමිකම් කවුන්සිලයේදී ශ්‍රී ලංකාව පිළිබඳ යෝජනාවක් සම්මත වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/united-nations-human-rights-archived.jpg)

ශ්‍රී ලංකාවේ සංහිඳියාව, වගවීම සහ මානව හිමිකම් ප්‍රවර්ධනය කිරීම පිළිබඳ යෝජනාවක් ජිනීවා හි එක්සත් ජාතීන්ගේ මානව හිමිකම් කවුන්සිලයේදී සම්මත කරගෙන තිබෙනවා.

පසුගියදා පැවති මානව හිමිකම් කවුන්සිලයේ 60 වන සැසි වාරයේදී, ඡන්දයකින් තොරවම අදාළ යෝජනාව සම්මත කර ගෙන ඇති බවයි සඳහන් වෙන්නේ.

ඊට අදාළව, මානව හිමිකම් පිළිබඳ මහ කොමසාරිස් කාර්යාලය විසින් ශ්‍රී ලංකාව පිළිබඳ සිදු කරන ක්‍රියාදාමය තවත් වසර දෙකකට දීර්ඝ කර ඇති අතර, එම යෝජනාවට රටවල් 22 ක් සම අනුග්‍රාහකයින් ලෙස අත්සන් කර තිබෙනවා.

යෝජනාවේ ප්‍රධාන අනුග්‍රාහකයින් ලෙස එක්සත් රාජධානිය, කැනඩාව, මලාවි, මොන්ටිනීග්‍රෝ සහ උතුරු මැසිඩෝනියාව අත්සන් තබා ඇති අතර, අතිරේක අනුග්‍රාහකයින්ගෙන් බහුතරයක් යුරෝපීය රාජ්‍යයන් වන බවයි වැඩිදුරටත් සඳහන් වෙන්නේ.

