---
title: "කලවැද්දෝ බලු වුනාට, සිංහයා බලු වෙන්නේ නෑ - මනෝජ් ගමගේ"
date: 2025-10-07 21:15:00
---

# කලවැද්දෝ බලු වුනාට, සිංහයා බලු වෙන්නේ නෑ - මනෝජ් ගමගේ

![Thumbnail](https://helakuru.sgp1.cdn.digitaloceanspaces.com/esana/images/lib/manoj-gamage-yu.jpg)

කලවැද්දන් ‘බලු’ වුවද, සිංහයින් කිසිදු දිනක ‘බලු’ නොවන බව හිටපු පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකාට මතක් කර දිය යුතු බව හිටපු ජනාධිපති මහින්ද රාජපක්ෂගේ මාධ්‍ය ප්‍රකාශක නීතිඥ මනෝජ් ගමගේ පවසනවා.

ඒ අනුව, ‘හිටපු ජනාධිපති මහින්ද රාජපක්ෂ කකුල් දෙකෙන් එල්ලිය යුතු බවට’ සරත් ෆොන්සේකා ප්‍රකාශ කරන්නේ නම්, 'සුදු කොඩි ඔසවාගෙන පැමිණි පිරිසට වෙඩි තැබූ' බවට ප්‍රකාශ කරමින්, තමන් නියෝජනය කළ සමස්ත හමුදාවම යුද අපරාධ කළ බවට ද්‍රෝහී ප්‍රකාශයක් කළ පුද්ගලයෙක් එල්ලිය යුත්තේ කොහෙන්දැයි ජනතාවගෙන් විමසන බව ද අද (07) මාධ්‍ය හමුවකට එක්වෙමින් ඔහු ප්‍රකාශ කළා.

අදටත් යුද අපරාධ චෝදනා එල්ල වන්නේ ඔහුගේ එම ප්‍රකාශය මත බවත්, අනෙකුත් පිරිස්වලට යුද අපරාධ චෝදනා එල්ල වුව ද, ඔහුට එම චෝදනා එල්ල නොවීම ද ගැටලුවක් බවයි හිටපු ජනාධිපති මහින්ද රාජපක්ෂගේ මාධ්‍ය ප්‍රකාශක නීතිඥ මනෝජ් ගමගේ වැඩිදුරටත් ප්‍රකාශ කර සිටියේ.

