---
title: "GMOA විධායක කමිටුව අද රැස්වෙයි"
date: 2025-10-07 10:15:00
---

# GMOA විධායක කමිටුව අද රැස්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/gmoa-archived.jpg)

රජයේ වෛද්‍ය නිලධාරීන්ගේ සංගමයේ (GMOA) හදිසි විධායක කමිටු රැස්වීමක් අද (07) දිනයේ පැවැත්වීමට නියමිතව තිබෙනවා.

අම්පාර දිස්ත්‍රික්කයේ වෛද්‍ය ස්ථාන මාරුවීම් සම්බන්ධයෙන් මතුව ඇති ගැටලුව පිළිබඳව සාකච්ඡා කිරීමේ අරමුණින් මෙම රැස්වීම කැඳවා ඇති බවයි එම සංගමයේ සහකාර ලේකම් වෛද්‍ය හංසමාල් වීරසූරිය සඳහන් කළේ.

අම්පාර දිස්ත්‍රික්කයේ සෞඛ්‍ය පරිපාලනය විසින් අත්තනෝමතික ලෙස වෛද්‍ය මාරු කිරීම් සිදු කිරීමට විරෝධය පළ කරමින් මේ වන විට රජයේ වෛද්‍ය නිලධාරීන්ගේ සංගමය එම දිස්ත්‍රික්කය තුළ වෘත්තීය සමිති ක්‍රියා මාර්ගයක් ද ආරම්භ කර තිබෙනවා.

මෙතෙක් අදාළ ගැටලුව සඳහා රජයේ අවධානය යොමුවී නොමැති බවයි රජයේ වෛද්‍ය නිලධාරීන්ගේ සංගමය වැඩිදුරටත් සඳහන් කර සිටියේ.

