---
title: "දඹුල්ලේ පාසල් විද්‍යාගාරයක තිබුණු රසායනික ද්‍රව්‍යයක් ශරීරගත වීමෙන් සිසුන් 07 ක් රෝහල්ගත කෙරේ"
date: 2025-10-07 14:35:00
---

# දඹුල්ලේ පාසල් විද්‍යාගාරයක තිබුණු රසායනික ද්‍රව්‍යයක් ශරීරගත වීමෙන් සිසුන් 07 ක් රෝහල්ගත කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/oxygen-hospital-archived.jpg)

දඹුල්ල ප්‍රදේශයේ පාසලක විද්‍යාගාරයක් තුළ තිබුණු රසායනික ද්‍රව්‍යයක් දිවේ ගැවීම නිසා, පාසල් සිසු සිසුවියන් හත්දෙනෙකු රෝහල්ගත කර තිබෙනවා.

ඒ අනුව, එම පාසැලේ හත්වැනි වසරේ ඉගෙනුම ලබන පිරිමි දරුවන් පස්දෙනෙකු හා ගැහැණු දරුවන් දෙදෙනෙකු මෙලෙස දඹුල්ල මූලික රෝහලට ඇතුළත් කර ඇති බවයි සඳහන් වෙන්නේ.

පසුගිය නිවාඩු දින කිහිපය තුළදී රිලවුන් විසින් කඩා වැදී විදුහලේ විද්‍යාගාරයේ තිබූුණු භාණ්ඩ ඇද දමා තිබෙන අතර, එහිදී විසිරී තිබුණු රතු පැහැ රසායන ද්‍රව්‍යයක් මෙම දරුවන් මිරිස් කුඩු යැයි සිතා දිව මත ගා රස බලා ඇති බව සඳහන්.

එම දරුවන් ප්‍රතිකාර ලබමින් සිටින අතර, ඉදිරි විමර්ශන කටයුතු ක්‍රියාත්මක කර තිබෙන බවයි වැඩිදුරටත් දැක්වෙන්නේ.

