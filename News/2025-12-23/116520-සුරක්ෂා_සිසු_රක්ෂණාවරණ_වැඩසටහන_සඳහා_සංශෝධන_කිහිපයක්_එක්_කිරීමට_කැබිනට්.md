---
title: "සුරක්ෂා සිසු රක්ෂණාවරණ වැඩසටහන සඳහා සංශෝධන කිහිපයක් එක් කිරීමට කැබිනට් අනුමැතිය"
date: 2025-12-23 17:35:00
---

# සුරක්ෂා සිසු රක්ෂණාවරණ වැඩසටහන සඳහා සංශෝධන කිහිපයක් එක් කිරීමට කැබිනට් අනුමැතිය

![Thumbnail](https://helakuru.sgp1.cdn.digitaloceanspaces.com/esana/images/lib/suraksha-iop.jpg)

'සුරක්ෂා' සිසු රක්ෂණාවරණ වැඩසටහන සඳහා සංශෝධන කිහිපයක් සිදු කිරීමට කැබිනට් අනුමැතිය හිමි වී තිබෙනවා.

මෙම වැඩසටහන ක්‍රියාත්මක කිරීමේදී හඳුනාගනු ලැබ ඇති ගැටලු ද සැලකිල්ලට ගෙන, මෙම පියවර ගෙන ඇති බවයි අදාළ කැබිනට් තීරණයේ දැක්වෙන්නේ.

ඒ අනුව, දෙමාපිය මරණ ප්‍රතිලාභය ලබාදීමේදී සලකා බලනු ලබන අඩු ආදායම්ලාභී කාණ්ඩයේ වාර්ෂික ආදායම රුපියල් 180,000/- සිට රුපියල් 240,000/- ලෙස සංශෝධනය කිරීමට අනුමැතිය හිමි ව තිබෙනවා.

කොඳු ඇට පෙළ විකෘති වීම නිවැරදි කිරීම සඳහා පළඳින උපාංගය (Scoliosis Brace) සඳහා සහ කර්ණ ශංඛ උපකරණ (Cochlear Equipment) සඳහා රුපියල් 75,000/- ක් දක්වා ප්‍රතිලාභ ලබා දීමටත්, අසාධ්‍ය රෝග කාණ්ඩයට අයත් රෝග සඳහා සහ තවත් හඳුනා ගත් රෝග 07 ක් සඳහා දීර්ඝකාලීනව ඖෂධ ලබා ගන්නා සිසුන්ට රුපියල් 20,000/- ක් දක්වා ප්‍රතිලාභ ලබා දීමටත් අනුමැතිය හිමිව ඇති බවයි වැඩිදුරටත් සඳහන් වන්නේ.

අදාළ කැබිනට් තීරණය පහතින්.

 

![Image](https://helakuru.sgp1.cdn.digitaloceanspaces.com/esana/images/694a6dbe68630pdf_page_0.jpeg)

