---
title: "ක්ෂේත්‍ර කිහිපයක් සඳහා දේශීය කර්මාන්ත ශක්තිමත් කිරීමේ උපදේශක කමිටු පිහිටුවීමට කැබිනට් අනුමැතිය"
date: 2025-12-23 17:15:00
---

# ක්ෂේත්‍ර කිහිපයක් සඳහා දේශීය කර්මාන්ත ශක්තිමත් කිරීමේ උපදේශක කමිටු පිහිටුවීමට කැබිනට් අනුමැතිය

![Thumbnail](https://helakuru.sgp1.cdn.digitaloceanspaces.com/esana/images/lib/cabinet-updates[1].jpg)

දේශීය නිෂ්පාදන කර්මාන්ත ශක්තිමත් කිරීම හා ප්‍රවර්ධනය කිරීම සඳහා උපදේශක සභා පිහිටුවීම පිණිස කර්මාන්ත සහ ව්‍යවසායකත්ව සංවර්ධන අමාත්‍යවරයා ඉදිරිපත් කළ යෝජනාව සඳහා කැබිනට් අනුමැතිය හිමි ව තිබෙනවා.

කර්මාන්ත සහ ව්‍යවසායකත්ව සංවර්ධනයේ ප්‍රතිපත්තිමය ගැටලු අවම කිරීමේ අරමුණින් නිෂ්පාදන කර්මාන්ත ක්ෂේත්‍ර ආවරණය වන පරිදි උපදේශක සභා 20 ක් මේ වන විට පිහිටුවා ඇති අතර, එම උපදේශක කමිටු මඟින් ආවරණය නොවන තවත් විශේෂිත කර්මාන්ත ක්ෂේත්‍ර 07 ක් සඳහා උපදේශක කමිටු පිහිටුවන බවයි අදාළ කැබිනට් තීරණයේ දැක්වෙන්නේ.

ඒ අනුව, රාජ්‍ය ආයතන, වාණිජ මණ්ඩල / සම්මේලන, විද්‍යායතන සහ අදාළ කර්මාන්ත ක්ෂේත්‍රයේ විශේෂඥයින් නියෝජනය වන පරිදි, 25 දෙනෙකුට නොවැඩි සාමාජික සංඛ්‍යාවකින් සමන්විතව, කර්මාන්ත ක්ෂේත්‍ර සඳහා වන උපදේශක කමිටු පිහිටුවීම පිණිස කර්මාන්ත සහ ව්‍යවසායකත්ව සංවර්ධන අමාත්‍යවරයා ඉදිරිපත් කළ යෝජනාවට කැබිනට් අනුමැතිය හිමි ව තිබෙනවා.

මේ සම්බන්ධයෙන් වන කැබිනට් තීරණය පහතින්.

 

![Image](https://helakuru.sgp1.cdn.digitaloceanspaces.com/esana/images/694a6ba78a6eapdf_page_0.jpeg)

