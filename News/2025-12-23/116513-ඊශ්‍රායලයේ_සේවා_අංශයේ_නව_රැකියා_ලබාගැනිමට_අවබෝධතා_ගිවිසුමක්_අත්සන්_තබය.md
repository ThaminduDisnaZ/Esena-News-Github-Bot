---
title: "ඊශ්‍රායලයේ සේවා අංශයේ නව රැකියා ලබාගැනිමට අවබෝධතා ගිවිසුමක් අත්සන් තබයි"
date: 2025-12-23 16:20:00
---

# ඊශ්‍රායලයේ සේවා අංශයේ නව රැකියා ලබාගැනිමට අවබෝධතා ගිවිසුමක් අත්සන් තබයි

![Thumbnail](https://helakuru.sgp1.cdn.digitaloceanspaces.com/esana/images/lib/ishrayal-lk-io.jpg)

සේවා ආශ්‍රිත රැකියා ලබා ගැනීම සම්බන්ධයෙන් ශ්‍රී ලංකාව හා ඊශ්‍රායලය අතර අවබෝධතා ගිවිසුමක් අත්සන් තබා තිබෙනවා.

ඒ අනුව, ශ්‍රී ලංකාව වෙනුවෙන් ශ්‍රී ලංකා විදේශ සේවා නියුක්ති කාර්යාංශයේ සභාපති කෝශල වික්‍රමසිංහ සහ ඊශ්‍රායලයේ ජනගහන හා ආගමන අධිකාරියේ නියෝජ්‍ය අධ්‍යක්ෂ ජනරාල් සහ විදේශ සේවක පරිපාලන ප්‍රධානි Moshe Nakash විසින් එම ගිවිසුමට අත්සන් අත්සන් තබා ඇති බවයි සඳහන් වෙන්නේ.

ඊශ්‍රායලයේ සංචාරයක නිරතව සිටින විදේශ කටයුතු හා විදේශ රැකියා අමාත්‍ය අරුන් හේමචන්ද්‍ර හා එරට ජනගහන හා ආගමන අධිකාරියේ බලධාරීන් සමග ඊශ්‍රායල් රැකියා සම්බන්ධයෙන් වන තාක්ෂණික ඇගයිම් හා ප්‍රගති සමාලෝචන ඒකාබද්ධ සම්බන්ධීකරණ කමිටු රැස්වීම ඊයේ (22) ඊශ්‍රායලයේ දි පවත්වා තිබෙනවා.

දැනට ක්‍රියාත්මක වෙමින් පවතින නිවාස පාදක සාත්තු සේවා, කෘෂිකර්ම, ඉදිකිරීම්, හෝටල් ගෘහ පාලනය හා පිරිසිදු කිරීමේ සේවා, නිෂ්පාදන හා අවන්හල් ආශ්‍රිත රැකියාවල පවතින ගැටලු හඳුනාගෙන ඒ සම්බන්ධයෙන් හා එම ගැටලුවලට ගත යුතු ඉදිරි ක්‍රියාමාර්ග සම්බන්ධයෙන් ද මෙහිදී සාකච්ඡා කර ඇති අතර එම රැකියා සම්බන්ධයෙන් පසුගිය ප්‍රගතිය සමාලෝචනයට ලක්කර ඇති බවයි වැඩිදුරටත් සඳහන් වෙන්නේ.

