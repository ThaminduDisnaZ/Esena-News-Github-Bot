---
title: "ස්ථිර විගණකාධිපතිවරයෙකු පත් නොකිරීම සම්බන්ධයෙන් නීතිඥ සංගමයෙන් ජනපතිට ලිපියක්"
date: 2025-12-23 15:30:00
---

# ස්ථිර විගණකාධිපතිවරයෙකු පත් නොකිරීම සම්බන්ධයෙන් නීතිඥ සංගමයෙන් ජනපතිට ලිපියක්

![Thumbnail](https://helakuru.sgp1.cdn.digitaloceanspaces.com/esana/images/lib/lawyers-bar-association[1].jpg)

2025 අප්‍රේල් මාසයේ සිට ස්ථිර විගණකාධිපතිවරයෙකු පත් නොකිරීම සම්බන්ධයෙන් සිය දැඩි අවධානය යොමු කරමින් ශ්‍රී ලංකා නීතිඥ සංගමය (BASL) ජනාධිපති අනුර කුමාර දිසානායක වෙත ලිපියක් යොමු කර තිබෙනවා.

ඒ අනුව, ආණ්ඩුක්‍රම ව්‍යවස්ථාවේ 153(1) වගන්තිය යටතේ ස්ථාපිත කර ඇති විගණකාධිපති ධුරය, රාජ්‍ය ආයතනවල මූල්‍ය විනිවිදභාවය සහ වගවීම තහවුරු කිරීම සඳහා අත්‍යවශ්‍ය බවයි එම සංගමය පෙන්වා දෙන්නේ.

ස්ථිර විගණකාධිපතිවරයෙකු නොමැති වීම ජාතික විගණන කාර්යාලයේ ක්‍රියාකාරීත්වයට සහ රාජ්‍ය ආයතනවල වගවීම සම්බන්ධයෙන් බරපතළ බලපෑම් එල්ල කරන බව ද එම ලිපිය මඟින් පෙන්වා දී තිබෙනවා.

මීට පෙර ජනාධිපතිවරයා විසින් නිර්දේශ කරන ලද පුද්ගලයාට ආණ්ඩුක්‍රම ව්‍යවස්ථා සභාවේ බහුතර කැමැත්ත හිමි නොවූ බව පෙන්වා දෙන නීතිඥ සංගමය, පක්ෂග්‍රාහී නොවන, ස්වාධීන සහ නිපුණතාවයෙන් යුතු පුද්ගලයෙකු මෙම ධුරය සඳහා නම් කළ යුතු බව ද මෙහිදී අවධාරණය කර තිබෙනවා.

අදාළ ලිපිය පහතින්.

 

![Image](https://helakuru.sgp1.cdn.digitaloceanspaces.com/esana/images/694a567b99538pdf_page_0.jpeg)

