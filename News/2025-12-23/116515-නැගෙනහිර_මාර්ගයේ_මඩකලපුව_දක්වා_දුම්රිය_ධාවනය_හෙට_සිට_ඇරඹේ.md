---
title: "නැගෙනහිර මාර්ගයේ මඩකලපුව දක්වා දුම්රිය ධාවනය හෙට සිට ඇරඹේ"
date: 2025-12-23 17:00:00
---

# නැගෙනහිර මාර්ගයේ මඩකලපුව දක්වා දුම්රිය ධාවනය හෙට සිට ඇරඹේ

![Thumbnail](https://helakuru.sgp1.cdn.digitaloceanspaces.com/esana/images/lib/trainjaffna.jpg)

නැගෙනහිර දුම්රිය මාර්ගයේ මඩකලපුව දක්වා දුම්රිය ධාවනය හෙට (24) දින සිට නැවත ආරම්භ වන බව දුම්රිය දෙපාර්තමේන්තුව පවසනවා.

ඒ අනුව, කොළඹ කොටුව සිට මඩකලපුව දක්වා ගමන් කරන මගීන් සඳහා කොළඹ කොටුව දුම්රිය ස්ථානයෙන් පෙරවරු 6.00 ට ත්‍රිකුණාමලය දක්වා ගමන් ගන්නා 7083 දුම්රිය ගල්ඔය දුම්රිය ස්ථානයට පැමිණීමෙන් පසුව, පස්වරු 12.40 ට මඩකලපුව දක්වා අංක 6011 යන දුම්රිය ධාවනය කිරීමට සැලසුම් කර ඇති බවයි එම දෙපාර්තමේන්තුව සඳහන් කළේ.

එසේම, මඩකලපුව සිට කොළඹ කොටුව දක්වා ගමන් කරන මගීන් සඳහා මඩකලපුවෙන් පෙරවරු 5.00 ට පිටත්වන දුම්රිය ගල්ඔයට පැමිණීමෙන් පසු, ත්‍රිකුණාමලය සිට කොළඹ කොටුව දක්වා ගමන් කරන දුම්රිය ගල්ඔය දුම්රිය ස්ථානයෙන් පිටත් කිරීමට සැලසුම් කර ඇති බවයි දුම්රිය දෙපාර්තමේන්තුව නිවේදනයක් නිකුත් කරමින් වැඩිදුරටත් සඳහන් කරන්නේ.

මේ සම්බන්ධයෙන් වන නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/694a638828f62pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/694a6388362fapdf_page_1.jpeg)

