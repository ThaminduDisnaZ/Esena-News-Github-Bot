---
title: "ශ්‍රීපාද වන්දනා සමය තුළ බැහැර කරන දිරන සහ නොදිරන අපද්‍රව්‍ය අවම කිරීම සඳහා පියවර"
date: 2025-12-23 15:45:00
---

# ශ්‍රීපාද වන්දනා සමය තුළ බැහැර කරන දිරන සහ නොදිරන අපද්‍රව්‍ය අවම කිරීම සඳහා පියවර

![Thumbnail](https://helakuru.sgp1.cdn.digitaloceanspaces.com/esana/images/lib/sripadaya-22-archived.jpg)

ශ්‍රීපාද වන්දනා සමය තුළ බැහැර කරනු ලබන දිරන සහ නොදිරන අපද්‍රව්‍ය අවම කිරීම සඳහා පියවර කිහිපයක් ගැනීමට කැබිනට් අනුමැතිය ලබා දී තිබෙනවා.

ඒ අනුව, මේ වන විටත් තහනමට ලක් කර ඇති පොලිතින් අමුද්‍රව්‍යයක් ලෙස යොදා නිෂ්පාදිත ආහාර දවටන (ලන්ච් ෂීට් ආදිය), සිලි බෑග්, තනි භාවිත ආහාර බහාලුම්, තනි භාවිත බීම බට, කලතන, තනි භාවිත පිඟන් කෝප්ප, හැඳි, ගෑරුප්පු හා පිහි මෙම ප්‍රදේශය තුළ විකිණීම හෝ වන්දනාකරුවන් විසින් රැගෙන යාම සම්පූර්ණයෙන් තහනම් කිරීමට අනුමැතිය ලබා දී ඇති බවයි සඳහන් වන්නේ.

ලීටරයට අඩු තනි භාවිත ප්ලාස්ටික් ජල බෝතල් හා බීම බෝතල් රැගෙන යාම තහනම් කිරීම හා පොලිතින් ආවරණ සහ ඇසුරුම් සහිත ආහාරපාන, ඖෂධ හෝ අනෙකුත් බඩු භාණ්ඩ කිසිවක් පාරිසරික අධිසංවේදී කලාපය තුළදී බැහැර කිරීම තහනම් කිරීමට ද යෝජනා කර තිබෙනවා.

පාරිසරික අධිසංවේදී කලාපය තුළ ඇති ව්‍යාපාරික ස්ථාන විසින් අලෙවි කරන ප්ලාස්ටික් ආවරණ සහිත ආහාරපාන හෝ වෙනත් වෙළෙඳ භාණ්ඩ අලෙවියෙන් පසු ජනනය වන අපද්‍රව්‍ය කළමනාකරණය කිරීමේ වගකීම අදාළ වෙළෙඳසැල් හිමියන් වෙත පැවරීමට ද යෝජනා කර ඇති බවයි වැඩිදුරටත් සඳහන් වන්නේ.

අදාළ කැබිනට් අනුමැතිය පහතින්.

 

![Image](https://helakuru.sgp1.cdn.digitaloceanspaces.com/esana/images/694a67b53f9cepdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/694a67b5498c1pdf_page_1.jpeg)

