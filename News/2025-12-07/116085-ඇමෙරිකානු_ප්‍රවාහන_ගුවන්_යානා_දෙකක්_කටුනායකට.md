---
title: "ඇමෙරිකානු ප්‍රවාහන ගුවන් යානා දෙකක් කටුනායකට"
date: 2025-12-07 19:55:00
---

# ඇමෙරිකානු ප්‍රවාහන ගුවන් යානා දෙකක් කටුනායකට

![Thumbnail](https://helakuru.sgp1.cdn.digitaloceanspaces.com/esana/images/lib/c130-6.jpg)

ශ්‍රී ලංකාවේ පසු ආපදා තත්ත්වය කළමනාකරණය කිරීම සඳහා මෙරට තුළ භාණ්ඩ සහ අනෙකුත් අත්‍යවශ්‍ය සේවා සපයන්නන් ප්‍රවාහනය කිරීම සඳහා ඇමෙරිකානු ගුවන් හමුදාව සතු C-130 හර්කියුලීස් ගුවන් යානා දෙකක් අද (07) කටුනායක ගුවන් හමුදා කඳවුර වෙත පැමිණ තිබෙනවා.

මෙම ගුවන් යානා තුළ ඇමෙරිකානු ගලවා ගැනීමේ මැරීන් භටයින් 60 දෙනෙකු ද පැමිණ සිටින බවයි සඳහන් වෙන්නේ.

මෙම ගුවන් යානා කටුනායක ගුවන් හමුදා කඳවුරේ සිට අනුරාධපුරය, යාපනය ආදී ගුවන් තොටුපොළ වෙත ප්‍රවාහන පහසුකම් සැපයීමට නියමිතයි.

මෙම අවස්ථාවට ආරක්ෂක නියෝජ්‍ය අමාත්‍ය විශ්‍රාමික මේජර් ජනරාල් අරුණ ජයසේකර, විද්‍යා සහ තාක්ෂණ අමාත්‍ය මහාචාර්ය ක්‍රිශාන්ත අබේසේන, වරාය සහ සිවිල් ගුවන් සේවා නියෝජ්‍ය අමාත්‍ය ජනිත් රුවන් කොඩිතුවක්කු, ශ්‍රී ලංකාවේ ඇමෙරිකානු තානාපතිනිය ජූලි චන්ග් සහ ආපදා කළමනාකරණ මධ්‍යස්ථානයේ අධ්‍යක්ෂ ජනරාල් විශ්‍රාමික මේජර් ජනරාල් සම්පත් කොටුවේගොඩ ඇතුළු පිරිසක් එක් ව සිටියා.

අදාළ අවස්ථාවේ ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

