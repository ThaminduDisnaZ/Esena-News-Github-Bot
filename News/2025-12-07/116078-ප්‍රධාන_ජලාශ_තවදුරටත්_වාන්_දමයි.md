---
title: "ප්‍රධාන ජලාශ තවදුරටත් වාන් දමයි"
date: 2025-12-07 10:45:00
---

# ප්‍රධාන ජලාශ තවදුරටත් වාන් දමයි

![Thumbnail](https://helakuru.sgp1.cdn.digitaloceanspaces.com/esana/images/lib/rajanganaya-archived.jpg)

වාරිමාර්ග දෙපාර්තමේන්තුව සතුව පවතින ප්‍රධාන ජලාශ කිහිපයක් මේ වන විටත් වාන් දමමින් පවතින බව වාරිමාර්ග දෙපාර්තමේන්තුව පවසනවා.

ඒ අනුව ප්‍රධාන ජලාශ 30 ක් සහ මධ්‍යම ප්‍රමාණයේ ජලාශ 39 කට අධික ප්‍රමාණයක් මෙලෙස වාන් දැමීම සිදු කරන බවයි වාරිමාර්ග අධ්‍යක්ෂ, ජල කළමනාකරු, ඉංජිනේරු එච්.පී.එස්.ඩී. හේරත් සඳහන් කළේ.

අම්පාර දිස්ත්‍රික්කයේ සේනානායක සමුද්‍රය, අනුරාධපුර දිස්ත්‍රික්කයේ මහවිලච්චිය, මහකනදරාව, රාජාංගනය ජලාශ ද, කුරුණෑගල දිස්ත්‍රික්කයේ දැදුරු ඔය, හම්බන්තොට දිස්ත්‍රික්කයේ ලුණුගම්වෙහෙර, බදුල්ල දිස්ත්‍රික්කයේ සොරබොර ජලාශ මෙලෙස වාන් දැමීම සිදු වනවා.

කෙසේ නමුත් වාන් දොරටු විවෘත කිරීම නිසා පහළ ප්‍රදේශවල ගංවතුර අවදානමක් නොමැති බවයි ඉංජිනේරු එච්.පී.එස්.ඩී. හේරත් වැඩිදුරටත් ප්‍රකාශ කළේ.

