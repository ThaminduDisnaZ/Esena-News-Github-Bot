---
title: "මහා සඟ සමුළුව හෙට පැවැත්වෙයි"
date: 2026-02-19 13:40:00
---

# මහා සඟ සමුළුව හෙට පැවැත්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/muruththettuwe-ananda-himi.jpg)

හෙට (20) දිනයේදී කොළඹ 07, බෞද්ධ මහා සම්මේලනය ඉදිරිපිටදී මහා සඟ සමුළුවක් පැවැත්වීමට නියමිතව තිබෙනවා.

සම්බුද්ධ ශාසනයට, මහා සංඝරත්නයට, බෞද්ධයන්ට, රටේ සංස්කෘතිය හා සභ්‍යත්වයට එරෙහිව ගොඩ නැඟීගෙන එන තර්ජන, ගර්ජන පරාජය කිරීම සඳහා මෙම සඟ සමුළුව පවත්වන බවයි මව්බිම සුරැකීමේ සංවිධානයේ සභාපති මුරුත්තෙට්ටුවේ ආනන්ද හිමියන් සඳහන් කළේ.

මෙම මහා සංඝ සම්මේලනය කිසිම දේශපාලනඥයකු ‘පුම්බා තැබීමට’ හෝ දේශපාලනික වශයෙන් ඉලක්ක කර පවත්වන සම්මේලනයක් නොවන බව ද, ජාතිය, ආගම, සංස්කෘතිය සහ බෞද්ධ භික්ෂුවට එල්ල වී තිබෙන තර්ජනයට එරෙහිව සංවිධානය කරන බව ද උන්වහන්සේ සඳහන් කළා.

මේ අතර, සමස්ත ලංකා බෞද්ධ මහා සම්මේලන පරිශ්‍රයේ පැවැත්වීමට නියමිත මහා සඟ සමුළුව සම්බන්ධයෙන් දැනුවත් කර, එයට ආරාධනා කිරීම සඳහා සමස්ත ලංකා බෞද්ධ මහා සම්මේලනයේ නියෝජිතයන් පිරිසක් ඊයේ (18) මහනුවරදී මල්වතු අස්ගිරි මහා නාහිමිවරුන් බැහැ දැකීමටද කටයුතු කර තිබුණා.

