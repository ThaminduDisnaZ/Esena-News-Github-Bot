---
title: "නතාෂා එදිරිසූරිය අත්අඩංගුවට ගැනීම සම්බන්ධයෙන් CID පරිගණක අපරාධ අංශයේ හිටපු ස්ථානාධිපතිවරයා කණගාටුව පළ කරයි"
date: 2026-02-19 11:45:00
---

# නතාෂා එදිරිසූරිය අත්අඩංගුවට ගැනීම සම්බන්ධයෙන් CID පරිගණක අපරාධ අංශයේ හිටපු ස්ථානාධිපතිවරයා කණගාටුව පළ කරයි

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

බුදු දහමට අපහාස කළේ යැයි චෝදනා කරමින්, ප්‍රහසන ශිල්පිනියක වන නතාෂා එදිරිසූරිය එක්සත් ජාතීන්ගේ සිවිල් හා දේශපාලන අයිතිවාසිකම් පිළිබඳ සම්මුති පනත යටතේ අත්අඩංගුවට ගැනීම සම්බන්ධයෙන් අපරාධ පරීක්ෂණ දෙපාර්තමේන්තුවේ පරිගණක අපරාධ අංශයේ හිටපු ස්ථානාධිපතිවරයා විසින් අද ශ්‍රේෂ්ඨාධිකරණය හමුවේ කණගාටුව පළකර සිටියා.

මෙම කණගාටුව පළ කිරීමට අදාළ වන ලිපියක් ද රජයේ නීතිඥවරයා විසින් අධිකරණයට ඉදිරිපත් කළ අතර, මෙම පනත යටතේ අත්අඩංගුවට ගැනීමේදී සිදුවිය හැකි අනීතික ක්‍රියා වළක්වා ගැනීම සඳහා අනුගමනය කළ යුතු උපදෙස් ඇතුලත් මාර්ගෝපදේශ මාලාවක් නිකුත් කිරීමට පොලිස්පතිවරයා තීරණය කර ඇති බව ද රජයේ නීතිඥවරයා මෙහිදී පවසා සිටියා.

ඉන් අනතුරුව පෙත්සම් විභාගය අවසන් කිරීමට අධිකරණය නියෝග කළ බවයි වැඩිදුරටත් සඳහන් වන්නේ.

