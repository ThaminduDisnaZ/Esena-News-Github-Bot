---
title: "දකුණු කොරියා හිටපු ජනාධිපති යූන් සුක් යෙයෝල්ට ජීවිතාන්තය දක්වා සිර දඬුවම්"
date: 2026-02-19 15:45:00
---

# දකුණු කොරියා හිටපු ජනාධිපති යූන් සුක් යෙයෝල්ට ජීවිතාන්තය දක්වා සිර දඬුවම්

![Thumbnail](https://helakuru.sgp1.cdn.digitaloceanspaces.com/esana/images/lib/Yoon-Suk-Yeol-o.jpg)

2024 වසරේදී යුද නීතියක් පැනවීමට උත්සාහ කරමින් රාජ්‍ය විරෝධී කැරැල්ලක් මෙහෙයවීමේ චෝදනාවට වරදකරු වූ දකුණු කොරියාවේ හිටපු ජනාධිපති යූන් සුක් යෙයෝල් හට සෝල් මධ්‍යම දිස්ත්‍රික් අධිකරණය විසින් අද (19) ජීවිතාන්තය දක්වා වූ සිර දඬුවමක් නියම කර තිබෙනවා.

ඒ අනුව, හිටපු ජනාධිපතිවරයා පාර්ලිමේන්තු සංකීර්ණය වෙත හමුදාව යවා, ජාතික සභාවේ කටයුතු අඩාල කිරීමට උත්සාහ කිරීම "රාජ්‍ය විරෝධී කැරැල්ලක්" ලෙස අධිකරණය තීන්දු කර තිබෙනවා.

විශේෂ රජයේ අභිචෝදකයන් විසින් ඔහුට මරණ දඬුවම ලබා දෙන ලෙස නිර්දේශ කර තිබුණ ද, අධිකරණය විසින් එය ජීවිතාන්තය දක්වා වූ සිරදඬුවමක් දක්වා ලිහිල් කිරීමට තීරණය කර ඇති බවයි විදේශ මාධ්‍ය වාර්තා කරන්නේ.

