---
title: "ICC T20 WC SL vs ZIM : සිම්බාබ්වේ කණ්ඩායමට කඩුලු 6 ක ජයක්"
date: 2026-02-19 18:31:15
---

# ICC T20 WC SL vs ZIM : සිම්බාබ්වේ කණ්ඩායමට කඩුලු 6 ක ජයක්

![Thumbnail](https://helakuru.sgp1.cdn.digitaloceanspaces.com/esana/images/lib/t20-sl-vs-zim.jpg)

2026 පන්දුවාර විස්සයි විස්ස ලෝක කුසලානයේ ශ්‍රී ලංකා කණ්ඩායම හා සිම්බාබ්වේ කණ්ඩායම අතර පැවති මූලික වටයේ තරගයෙන් කඩුලු 6 ක ජයක් ලබා ගැනීමට සිම්බාබ්වේ කණ්ඩායම සමත් වුණා.

ඒ අනුව, තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුවෙන් පන්දුවට පහරදීමට තීරණය කළ අතර, ඔවුන් සිය පන්දුවාර 20 තුළ කඩුලු 7 ක් දැවී ලකුණු 178 ක් ලබාගත්තා.

පන්දුවට පහරදීමේදී ශ්‍රී ලංකා කණ්ඩායම වෙනුවෙන් පැතුම් නිස්සංක ලකුණු 62 ක්, කුසල් ජනිත් පෙරේරා ලකුණු 22 ක් හා පවන් රත්නායක ලකුණු 44 ක් ලබා ගැනීමට සමත් වුණා.

පන්දු යැවීමේදී සිම්බාබ්වේ කණ්ඩායම වෙනුවෙන් Brad Evans කඩුලු 2 ක්, Blessing Muzarabani කඩුලු 2 ක්, Graeme Cremer කඩුලු 2 ක් හා Ryan Burl එක් කඩුල්ලක් දවා ගැනීමට සමත් වුණා.

තරගයේ පිළිතුරු ඉනිම ක්‍රීඩා කළ සිම්බාබ්වේ කණ්ඩායම පන්දුවාර 19.3 ක් අවසානයේ කඩුලු 4 ක් දැවී සිටියදී සිය ජයග්‍රාහී ඉලක්කය පසුකර යාමට සමත් වුණා.

පන්දු යැවීමේදී ශ්‍රී ලංකා කණ්ඩායම වෙනුවෙන් දුෂාන් හේමන්ත කඩුලු 2 ක්, දසුන් ශානක එක් කඩුල්ලක් හා දුනිත් වෙල්ලාලගේ එක් කඩුල්ලක් දවා ගැනීමට සමත් වුණා.

