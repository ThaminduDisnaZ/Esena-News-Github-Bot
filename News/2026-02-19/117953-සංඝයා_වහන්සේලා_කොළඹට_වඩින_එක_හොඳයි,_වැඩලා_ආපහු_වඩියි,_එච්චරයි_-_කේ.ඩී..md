---
title: "සංඝයා වහන්සේලා කොළඹට වඩින එක හොඳයි, වැඩලා ආපහු වඩියි, එච්චරයි - කේ.ඩී. ලාල්කාන්ත"
date: 2026-02-19 19:30:00
---

# සංඝයා වහන්සේලා කොළඹට වඩින එක හොඳයි, වැඩලා ආපහු වඩියි, එච්චරයි - කේ.ඩී. ලාල්කාන්ත

![Thumbnail](https://helakuru.sgp1.cdn.digitaloceanspaces.com/esana/images/lib/kd-lalkantha-minister-ty.jpg)

රටේ තිබුණු ආර්ථික තත්ත්වය, සමාජ තත්ත්වය ආදී සියලු තත්ත්වයන් ඉදිරියට පැමිණ ඇති බව අමාත්‍ය කේ.ඩී. ලාල්කාන්ත පවසනවා.

රටේ දේශපාලන තත්ත්වය හොඳින් ස්ථාවරව ඉදිරියට යමින් ඇති බවයි අද (19) මාධ්‍ය වෙත අදහස් දක්වමින් අමාත්‍යවරයා ප්‍රකාශ කළේ.

මෙහිදී සංඝ සමුළුව ගැන අදහස් දක්වමින් අමාත්‍යවරයා ප්‍රකාශ කළේ, සංඝයා වහන්සේලා කොළඹට වැඩම කිරීම යහපත් ක්‍රියාවක් බවත් එලෙස උන්වහන්සේලා කොළඹට වැඩම කර යළි ආපසු වඩිනු ඇති බවයි.

භික්ෂුන් වහන්සේට එල්ල වන චෝදනා ගැන මාධ්‍යවේදීන් විමසීමේදී, කාට වුවත් චෝදනා ඉදිරිපත් වන බවද, ස්වාමීන් වහන්සේලාටත්, පූජකතුමන්ලාටත්, රාජ්‍ය නිලධාරීන්ටත් එසේ චෝදනා එල්ල වන බවද අමාත්‍යවරයා පැවසුවා.

සංඝ සමුළුවට ජනාධිපතිවරයාට ආරාධනා කළ ද එය නිසි ආරාධනයක් නොවන බවත්, ආරාධනා කළහොත් එතුමාට සහභාගි වීමේ හැකියාව ඇති බවයි අමාත්‍යවරයා වැඩිදුරටත් ප්‍රකාශ කර සිටියේ.

