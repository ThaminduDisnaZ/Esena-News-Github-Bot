---
title: "රුපියල් මිලියන 556 ක අත්‍යවශ්‍ය තාක්ෂණික උපකරණ තොගයක් පොලිසියට ලබාදෙයි"
date: 2026-02-19 10:10:00
---

# රුපියල් මිලියන 556 ක අත්‍යවශ්‍ය තාක්ෂණික උපකරණ තොගයක් පොලිසියට ලබාදෙයි

![Thumbnail](https://helakuru.sgp1.cdn.digitaloceanspaces.com/esana/images/lib/ananda-wijepala-kjo.jpg)

රුපියල් මිලියන 556 ක වටිනාකමකින් යුත් අත්‍යවශ්‍ය තාක්ෂණික උපකරණ තොගයක් පොලිසිය වෙත ලබා දී තිබෙනවා.

මහජන ආරක්ෂක හා පාර්ලිමේන්තු කටයුතු අමාත්‍ය ආනන්ද විජයපාල විසින් අදාළ උපකරණ තොගය සංකේතාත්මකව පොලිස්පති ප්‍රියන්ත වීරසූරිය වෙත භාරදී ඇති බවයි සඳහන් වන්නේ.

රුපියල් මිලියන 365 ක වටිනාකමකින් යුත් පරිගණක 1,718 ක්, රුපියල් මිලියන 129 ක වටිනාකමකින් යුත් ඡායා පිටපත් යන්ත්‍ර 575 ක්, රුපියල් මිලියන 45 ක වටිනාකමකින් යුත් වේගමාපක යන්ත්‍ර හා රුපියල් මිලියන 17 ක වටිනාකමකින් යුත් UPS 1,750 ක් මෙහිදී පොලිසිය වෙත ප්‍රදානය කර ඇති බවයි සඳහන් වන්නේ.

මෑත ඉතිහාසයේ වැඩිම මුදලක් වැයකර පොලීසිය වෙත ලබාදුන් උපකරණ තොගය මෙය වන බව සඳහන්.

නීතිය සහ මහජන ආරක්ෂාව තවදුරටත් තහවුරු කිරීමට පොලිසියට අවශ්‍ය තාක්ෂණික හා භෞතික සම්පත් ලබාදීම මඟින් ජනතාව වෙත කාර්යක්ෂම සේවාවක් ලබා දීමටත්, පොලිස් නිලධාරීන්ගේ රාජකාරි කටයුතු පහසු කිරීමටත් අපේක්ෂා කරන බවයි මහජන ආරක්ෂක අමාත්‍යාංශය වැඩිදුරටත් සඳහන් කළේ.

