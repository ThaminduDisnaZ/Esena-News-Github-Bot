---
title: "චාල්ස් රජුගේ සහෝදරයා වන ඇන්ඩෘ මවුන්ට්බැටන්-වින්ඩ්සර් අත්අඩංගුවට"
date: 2026-02-19 17:20:00
---

# චාල්ස් රජුගේ සහෝදරයා වන ඇන්ඩෘ මවුන්ට්බැටන්-වින්ඩ්සර් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/androw-lop.jpg)

චාල්ස් රජුගේ සහෝදරයා වන ඇන්ඩෘ මවුන්ට්බැටන්-වින්ඩ්සර් අත්අඩංගුවට ගෙන තිබෙනවා.

ඔහු රජයේ වෙළෙඳ නියෝජිතයකු ලෙස කටයුතු කළ සමයේ පොදු නිලතල අවභාවිත කිරීමේ සැකය මත මෙම අත්අඩංගුවට ගැනීම සිදු කර ඇති බවයි විදේශ මාධ්‍ය වාර්තා සඳහන් කරන්නේ.

අද දිනට ඔහුගේ 66 වැනි උපන්දිනය ද යෙදී ඇති අතර, නෝර්ෆොක්හි සැන්ඩ්‍රින්හැම් වතුයායේ පිහිටි ඔහුගේ නිවසේදී මෙම අත්අඩංගුවට ගැනීම සිදුකර ඇති බවයි සඳහන් වන්නේ.

අභාවප්‍රාප්ත ලිංගික අපරාධකරුවකු වූ ජෙෆ්රි එප්ස්ටයින් වෙත රජයේ රහසිගත වෙළෙඳ වාර්තා සහ තොරතුරු ලබා දුන් බවට ඔහුට චෝදනා එල්ල වී තිබෙනවා.

