---
title: "හානි වූ ඇළ මාර්ග කඩිනමින් යථා තත්ත්වයට පත් කිරීමට කටයුතු ආරම්භ කර තිබෙනවා - වාරිමාර්ග දෙපාර්තමේන්තුව"
date: 2025-12-08 11:20:00
---

# හානි වූ ඇළ මාර්ග කඩිනමින් යථා තත්ත්වයට පත් කිරීමට කටයුතු ආරම්භ කර තිබෙනවා - වාරිමාර්ග දෙපාර්තමේන්තුව

![Thumbnail](https://helakuru.sgp1.cdn.digitaloceanspaces.com/esana/images/lib/govi-gatalu-archived.jpg)

'දිට්වා' සුළි කුණාටුවත් සමඟ ඇති වූ ගංවතුර තත්ත්වයෙන් පසු හානි වූ ජලාශ සහ ඇළ මාර්ග කඩිනමින් යථා තත්ත්වයට පත් කිරීමට කටයුතු කරමින් සිටින බව වාරිමාර්ග දෙපාර්තමේන්තුව පවසනවා.

ඒ අනුව, කුඹුරු සහ වගා බිම් වෙත ජලය සැපයීම සඳහා මේ වන විටත් කටයුතු කරමින් සිටින බවයි එම දෙපාර්තමේන්තුවේ වාරිමාර්ග අධ්‍යක්ෂ, ජල විද්‍යා හා ආපදා කළමනාකරණ ඉංජිනේරු එල්.එස්. සූරියබණ්ඩාර සඳහන් කළේ.

ප්‍රධාන ආපදාවන් සිදු වූ ස්ථාන තාවකාලිකව හෝ සකස් කර ජලය නිදහස් කිරීම මගින්, හානි වූ කුඹුරු ආරක්ෂා කර ගැනීම සඳහා වාරිමාර්ග දෙපාර්තමේන්තුව මේ වන විටත් කටයුතු ආරම්භ කර ඇති බවත්, එම කටයුතු සඳහා ආරක්ෂක අංශ, ගොවීන් මෙන්ම ස්වේච්ඡා සංවිධානවල සහාය ද ලැබී ඇති බවයි ඔහු වැඩිදුරටත් ප්‍රකාශ කර සිටියේ.

