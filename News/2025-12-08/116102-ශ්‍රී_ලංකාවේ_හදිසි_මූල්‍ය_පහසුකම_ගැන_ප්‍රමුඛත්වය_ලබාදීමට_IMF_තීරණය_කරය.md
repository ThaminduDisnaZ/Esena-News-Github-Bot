---
title: "ශ්‍රී ලංකාවේ හදිසි මූල්‍ය පහසුකම ගැන ප්‍රමුඛත්වය ලබාදීමට IMF තීරණය කරයි"
date: 2025-12-08 12:20:00
---

# ශ්‍රී ලංකාවේ හදිසි මූල්‍ය පහසුකම ගැන ප්‍රමුඛත්වය ලබාදීමට IMF තීරණය කරයි

![Thumbnail](https://helakuru.sgp1.cdn.digitaloceanspaces.com/esana/images/lib/imf[1].jpg)

'දිට්වා' සුළි කුණාටුවෙන් සිදු වූ විනාශයෙන් පසු ඇති වූ අභියෝගවලට මුහුණ දීම සඳහා හදිසි මූල්‍ය පහසුකම (RFI) යටතේ ශ්‍රී ලංකාව විසින් සිදු කළ ඇමෙරිකානු ඩොලර් මිලියන 200 ක ඉල්ලීමට ප්‍රමුඛත්වය ලබා දීමට ජාත්‍යන්තර මූල්‍ය අරමුදල (IMF) තීරණය කර තිබෙනවා.

ඒ අනුව මෙම හදිසි මූල්‍ය පහසුකම (RFI) යටතේ ඇති සහාය ශ්‍රී ලංකාවේ විස්තීරණ අරමුදල් පහසුකම (EFF) යටතේ ලබා දෙන ණය පහසුකමට අමතරව ලබා දෙන මූල්‍ය පහසුකමක් බවයි ජාත්‍යන්තර මූල්‍ය අරමුදල සඳහන් කරන්නේ.

විස්තීර්ණ අරමුදල් පහසුකම (EFF) යටතේ ශ්‍රී ලංකාවේ පස්වන සමාලෝචනය සම්පූර්ණ කිරීම සඳහා සාකච්ඡා නැවත ආරම්භ කිරීමට 2026 වසර ආරම්භයේ දී ජාත්‍යන්තර මූල්‍ය අරමුදලේ කණ්ඩායමක් ශ්‍රී ලංකාවට පැමිණීමට නියමිත බවයි ජාත්‍යන්තර මූල්‍ය අරමුදල වැඩිදුරටත් සඳහන් කර තිබෙනවා.

