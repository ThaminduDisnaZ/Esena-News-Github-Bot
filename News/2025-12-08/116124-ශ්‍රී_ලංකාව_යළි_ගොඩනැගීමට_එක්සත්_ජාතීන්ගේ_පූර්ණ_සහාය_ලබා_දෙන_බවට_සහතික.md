---
title: "ශ්‍රී ලංකාව යළි ගොඩනැගීමට එක්සත් ජාතීන්ගේ පූර්ණ සහාය ලබා දෙන බවට සහතිකයක්"
date: 2025-12-08 21:35:00
---

# ශ්‍රී ලංකාව යළි ගොඩනැගීමට එක්සත් ජාතීන්ගේ පූර්ණ සහාය ලබා දෙන බවට සහතිකයක්

![Thumbnail](https://helakuru.sgp1.cdn.digitaloceanspaces.com/esana/images/lib/wijitha-iopf.jpg)

අයහපත් කාලගුණය නිසා ඇති වූ විපත්තිකාරී තත්ත්වය තුළ ශ්‍රී ලංකාවේ ක්‍රියාත්මක සහන සේවා සහ නැවත ගොඩනැගීමේ ක්‍රියාවලියට එක්සත් ජාතීන්ගේ සහාය ලබා දෙන බවට ශ්‍රී ලංකාවේ නේවාසික එක්සත් ජාතීන්ගේ නියෝජිතවරයා සහතික වී තිබෙනවා.

විදේශ කටයුතු, විදේශ රැකියා සහ සංචාරක අමාත්‍ය විජිත හේරත් සහ මාර්ක් ඇන්ඩෘෘ අතර හමුවක් අද (08) අමාත්‍යාංශයේ සිදු වූ අවස්ථාවේ දී ඔහු මේ බව සහතික කර ඇති බවයි සඳහන් වෙන්නේ.

මෙම ආපදාවෙන් විපතට පත් සියලු ජනතාව සඳහා වහාම එක්සත් ජාතීන්ගේ සංවිධානයේ ක්ෂණික ආධාර අරමුදල යටතේ ඇමෙරිකානු ඩොලර් මිලියන 4.5 ක මුදලක් ලබා දීමට තීරණය කර ඇති බව ප්‍රකාශ කර තිබෙනවා.

ඒ අනුව එම මුදල සංකේතාත්මකව අමාත්‍ය විජිත හේරත්ට පිරි නැමීම ද මෙහි දී සිදු කර ඇති බවයි වැඩිදුරටත් සඳහන් වෙන්නේ.

 

