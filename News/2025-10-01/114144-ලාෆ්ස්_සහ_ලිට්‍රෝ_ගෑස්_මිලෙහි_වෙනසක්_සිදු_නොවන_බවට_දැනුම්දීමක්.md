---
title: "ලාෆ්ස් සහ ලිට්‍රෝ ගෑස් මිලෙහි වෙනසක් සිදු නොවන බවට දැනුම්දීමක්"
date: 2025-10-01 14:30:00
---

# ලාෆ්ස් සහ ලිට්‍රෝ ගෑස් මිලෙහි වෙනසක් සිදු නොවන බවට දැනුම්දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/laugfs-gas[1].jpg)

ඔක්තෝම්බර් මාසයට අදාළව, ලාෆ්ස් ගෑස් මිලෙහි කිසිදු වෙනසක් සිදු නොවන බව එම සමාගම පවසනවා.

ඒ අනුව, කිලෝග්‍රෑම් 12.5 ක ගෑස් සිලින්ඩරයක මිල රුපියල් 4,100 ක් වන අතර, කිලෝග්‍රෑම් 05 ක ගෑස් සිලින්ඩරයක මිල රුපියල් 1,645 ක මිලකට අලෙවි වන බවයි සඳහන් වෙන්නේ.

මේ අතර, මාසික ගෑස් මිල සංශෝධනය අනුව මෙම මාසයට අදාළව ලිට්‍රෝ ගෑස් මිලේද වෙනසක් සිදු ‍නොවන බව එම සමාගම පවසනවා.

ඒ අනුව, ලිට්‍රෝ ගෑස් සමාග‍මේ කිලෝග්‍රෑම් 12.5 ක ගෘහස්ථ ගෑස් සිලින්ඩරයක මිල රු. 3,690 ක් වන අතර, කිලෝග්‍රෑම් 05 ගෑස් සිලින්ඩරයක මිල රු. 1,482 හා කිලෝග්‍රෑම් 2.3 ක ගෑස් සිලින්ඩරයක මිල රු. 694 ක් ලෙස අලෙවි වන බවයි සඳහන් වෙන්නේ.

