---
title: "අරමුදල් සම්බන්ධ ගැටලුවක් හේතුවෙන් අමෙරිකානු රජයේ සේවා වසා දැමීමේ තත්ත්වයක්"
date: 2025-10-01 13:00:00
---

# අරමුදල් සම්බන්ධ ගැටලුවක් හේතුවෙන් අමෙරිකානු රජයේ සේවා වසා දැමීමේ තත්ත්වයක්

![Thumbnail](https://helakuru.sgp1.cdn.digitaloceanspaces.com/esana/images/lib/usa-jko.jpg)

අමෙරිකානු රජයේ අත්‍යාවශ්‍ය සේවා හැර අත්‍යාවශ්‍ය නොවන සේවා වසා දැමීමට අද (01) පියවර ගෙන තිබෙනවා.

අමෙරිකානු සෙනෙට් සභාවේදී අවශ්‍ය අරමුදල් ලබාදීමේ කෙටි කාලීන පනත් කෙටුම්පතක් සම්මත කර ගැනීමට නොහැකි වීම හේතුවෙන් මෙම පියවර ගෙන ඇති බවයි සඳහන් වෙන්නේ.

පුළුල් කරන ලද Obamacare සහනාධාර සම්බන්ධයෙන් රිපබ්ලිකන් සහ ඩිමොක්‍රටික් පාක්ෂිකයන් අතර සති ගණනක් පැවති තත්ත්වය මත මෙම වසා දැමීම සිදුකර ඇති අතර, මෙය 2019 වසරෙන් පසු රාජ්‍ය සේවාවේ සිදු වූ පළමු වසා දැමීම බවද සඳහන්.

ඩිමොක්‍රටික් පක්ෂය විසින් වත්මන් අරමුදල් තවත් සති හතක් දීර්ඝ කිරීමට එකඟ විය යුතු බව රිපබ්ලිකන්වරු අවධාරනය කරන අතර, සෙනෙට් සභාවේ ඕනෑම අරමුදල් පියවරක් සම්මත කර ගැනීම සඳහා ඔවුන්ගේ ඡන්දය ලබාදීම වෙනුවෙන් ප්‍රධාන සහන නොමැතිව, ඩිමොක්‍රටික් පක්ෂය එසේ කිරීම ප්‍රතික්ෂේප කර තිබෙනවා.

