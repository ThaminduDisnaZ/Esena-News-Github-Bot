---
title: "ICC Women WC SL vs IND : ඉන්දියාවට ලකුණු 59 ක ජයක්"
date: 2025-10-01 08:00:00
---

# ICC Women WC SL vs IND : ඉන්දියාවට ලකුණු 59 ක ජයක්

![Thumbnail](https://helakuru.sgp1.cdn.digitaloceanspaces.com/esana/images/lib/icc-women-2025.jpg)

කාන්තා ලෝක කුස­ලාන එක්දින ක්‍රිකට් තර­ගා­ව­ලියේ පළමු තරගය ලෙස, ඉන්දීය කණ්ඩායම හා ශ්‍රී ලංකා කණ්ඩායම අතර පැවති තරගයෙන් ලකුණු 59 ක ජයක් වාර්තා කිරීමට ඉන්දීය කාන්තා කණ්ඩායම සමත් වුණා.

තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුවෙන් පන්දුවට පහරදීමට ඉන්දීය කාන්තා කණ්ඩායමට ආරාධනා කළ අතර, ඔවුන් සිය පන්දුවාර 47 තුළ කඩුලු 08 ක් දැවී ලකුණු 269 ක් රැස් කළා.

පන්දුවට පහරදීමේදී ඉන්දීය කණ්ඩායම වෙනුවෙන් Deepti Sharma ලකුණු 53 ක්, Harleen Deol ලකුණු 48 ක් හා Amanjot Kaur ලකුණු 57 ක් ලබාගත් අතර, පන්දු යැවීමේදී ශ්‍රී ලංකා කණ්ඩායම වෙනුවෙන් ඉනෝකා රණවීර කඩුලු 04 ක් හා උදේෂිකා ප්‍රබෝධනී කඩුලු 02 ක් බිඳ හෙළීමට සමත් වුණා.

පිළිතුරු ඉනිම ක්‍රීඩා කළ ශ්‍රී ලංකා කණ්ඩායමට සිය පන්දුවාර 47 තුළ සියලු දෙනා දැවී ලබා ගැනීමට හැකියාව ලැබුණේ ලකුණු 211 ක් වන අතර, ඒ අනුව තරගය ලකුණු 59 කින් ජය ගැනීමට ඉන්දීය කණ්ඩායම සමත් වුණා.

