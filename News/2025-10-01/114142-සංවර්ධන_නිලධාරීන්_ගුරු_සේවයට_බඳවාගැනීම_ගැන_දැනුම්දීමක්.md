---
title: "සංවර්ධන නිලධාරීන් ගුරු සේවයට බඳවාගැනීම ගැන දැනුම්දීමක්"
date: 2025-10-01 14:15:00
---

# සංවර්ධන නිලධාරීන් ගුරු සේවයට බඳවාගැනීම ගැන දැනුම්දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/teachers[1].png)

පාසල්වල සේවය කරන සංවර්ධන නිලධාරීන් ගුරු සේවයට බඳවාගැනීම සම්බන්ධයෙන් අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍යාංශය විසින් දැනුම්දීමක් සිදුකර තිබෙනවා.

ඒ අනුව, පාසල්වල සේවය කරන සංවර්ධන නිලධාරීන් ඇතුළුව රජයේ සේවයේ නියුතු උපාධිධාරී නිලධාරීන් ගුරු සේවයට ඇතුළත් කිරීම සම්බන්ධයෙන් 2023 මාර්තු 25 වැනිදා පැවැත්වීමට නියමිතව තිබුණු තරග විභාගයට අදාළව, ශ්‍රේෂ්ඨාධිකරණයේ විභාග වූ නඩු කටයුතු කිහිපයක් මේ වන විට අවසන්ව ඇති බව අධ්‍යාපන අමාත්‍යාංශය සඳහන් කරනවා.

එහෙත්, අභියාචනාධිකරණයේ විභාග වන නඩු කටයුත්ත මේ වන විටත් අවසන්ව නොමැති හෙයින්, එම නඩුවේ ද තීන්දුව ලබාදීමෙන් පසුව ඉහත විභාගය සම්බන්ධයෙන් ඉදිරි කටයුතු සිදුකෙරෙනු ඇති බවයි වැඩිදුරටත් සඳහන් වෙන්නේ.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/68dce2ae29808pdf_page_0.jpeg)

