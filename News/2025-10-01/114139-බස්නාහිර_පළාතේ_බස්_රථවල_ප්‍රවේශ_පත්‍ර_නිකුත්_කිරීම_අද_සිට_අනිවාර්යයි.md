---
title: "බස්නාහිර පළාතේ බස් රථවල ප්‍රවේශ පත්‍ර නිකුත් කිරීම අද සිට අනිවාර්යයි"
date: 2025-10-01 12:20:00
---

# බස්නාහිර පළාතේ බස් රථවල ප්‍රවේශ පත්‍ර නිකුත් කිරීම අද සිට අනිවාර්යයි

![Thumbnail](https://helakuru.sgp1.cdn.digitaloceanspaces.com/esana/images/lib/bus-ticket.jpg)

බස්නාහිර පළාත තුළ ධාවනය කරන බස් රථවල අද (01) සිට ප්‍රවේශ පත්‍ර නිකුත් කිරීම අනිවාර්යය කර තිබෙනවා.

ප්‍රවේශ පත්‍ර ලබා නොදෙන කොන්දොස්තරවරුන්ට රුපියල් 750ක දඩයක් නියම කරන බවත්, මගියා ටිකට්පතක් ලබා නොගන්නේ නම්, ඔහුට රුපියල් 100ක දඩයක් සහ ගමන් ගාස්තුව මෙන් දෙගුණයක ගාස්තුවක් අය කරන බවත් බස්නාහිර පළාත් මාර්ගස්ථ මගී ප්‍රවාහන අධිකාරිය වැඩිදුරටත් සඳහන් කරනවා.

මේ අතර, අද (01) උදෑසන බස්නාහිර පළාතේ ස්ථාන කිහිපයකදී බස් රථවල ටිකට්පත් පරීක්ෂා කිරීම් සිදු කිරීමට පියවර ගෙන තිබුණු බවයි සඳහන් වන්නේ.

