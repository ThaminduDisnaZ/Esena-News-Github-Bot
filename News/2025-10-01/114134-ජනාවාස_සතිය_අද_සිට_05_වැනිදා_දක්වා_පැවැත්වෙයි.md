---
title: "ජනාවාස සතිය අද සිට 05 වැනිදා දක්වා පැවැත්වෙයි"
date: 2025-10-01 12:45:00
---

# ජනාවාස සතිය අද සිට 05 වැනිදා දක්වා පැවැත්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/house-clip.jpg)

ලෝක ජනාවාස දිනයට සමගාමීව, ඔක්තෝබර් මස 01 වැනිදා සිට 05 වැනිදා දක්වා ජනාවාස සතියක් ප්‍රකාශයට පත් කර තිබෙනවා.

“තමන්ටම නිවසක් – ලස්සන ජිවිතයක්“ යන්න මෙවර ජනාවාස සතියේ තේමාව වන බවයි නාගරික සංවර්ධන, ඉදිකිරීම් සහ නිවාස අමාත්‍ය අනුර කරුණාතිලක සඳහන් කළේ.

ඒ අනුව, මෙම සතියට සමගාමීව නිවාස ආධාර ලබාදීම, නිවාස හිමිකම් ඔප්පු ලබාදීම ඇතුලු වැඩසටහන් රැසක් සිදු කෙරෙන බව අමාත්‍යවරයා පවසා සිටියා.

මෙහි පළමු අදියර යටතේ නිවාස 2846 ක් ජනතා අයිතියට පත් කිරීමට නියමිත අතර, ඉඩම් ඔප්පු 1000 ක් ලබා දීමටද කටයුතු සූදානම් කර ඇති බවයි වැඩිදුරටත් සඳහන් වෙන්නේ.

