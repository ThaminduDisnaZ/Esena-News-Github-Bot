---
title: "පළාත් කිහිපයක වායු ගුණාත්මකභාවය පහළට"
date: 2025-12-21 18:30:48
---

# පළාත් කිහිපයක වායු ගුණාත්මකභාවය පහළට

![Thumbnail](https://helakuru.sgp1.cdn.digitaloceanspaces.com/esana/images/lib/air-pollution-mask-archived.jpg)

මෙම දිනවලදී වායුවේ ගුණාත්මකභාවය පහළ යාමක් නිරීක්ෂණය වී ඇති බව මධ්‍යම පරිසර අධිකාරිය පවසනවා.

ඒ අනුව රටෙහි වායුවේ ගුණාත්මකභාවය පහළ යාමක් ඊයේ සහ අද දිනයේ නිරීක්ෂණය වූ බවත් උතුර, උතුරු මැද, වයඹ සහ බස්නාහිර යන පළාත්වල වායු තත්ත්ව දර්ශක මේ වන විට 150 ත් 200 ත් අතර අගයක පවතින බවයි මධ්‍යම පරිසර අධිකාරියේ මාධ්‍ය ප්‍රකාශක ආචාර්ය අජිත් ගුණවර්ධන සඳහන් කළේ.

අන්තර් දේශසීමා අතර සිදුවන වායු සංසරණය සහ ඊසාන දිග මෝසම සක්‍රිය වීමත් සමඟම මේ තත්ත්වය ඇති වන බවත්, මෙම තත්ත්වය අද දිනයෙන් පසුව පහව යනු ඇතැයි අපේක්ෂා කරන බවයි ඔහු වැඩිදුරටත් ප්‍රකාශ කළේ.

