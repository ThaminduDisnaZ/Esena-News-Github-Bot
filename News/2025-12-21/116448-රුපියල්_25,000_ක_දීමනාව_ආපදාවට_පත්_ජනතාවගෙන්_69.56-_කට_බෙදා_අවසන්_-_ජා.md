---
title: "රුපියල් 25,000 ක දීමනාව ආපදාවට පත් ජනතාවගෙන් 69.56% කට බෙදා අවසන් - ජාආසසේම"
date: 2025-12-21 10:08:52
---

# රුපියල් 25,000 ක දීමනාව ආපදාවට පත් ජනතාවගෙන් 69.56% කට බෙදා අවසන් - ජාආසසේම

![Thumbnail](https://helakuru.sgp1.cdn.digitaloceanspaces.com/esana/images/lib/5000-archived.jpg)

දිට්වා සුළි කුණාටුවෙන් පසු පවුල් නැවත පදිංචි වීම සඳහා අවශ්‍ය මූලික කටයුතු සිදු කර ගැනීම සඳහා ලබාදෙන රුපියල් 25,000 ක දීමනාව ආපදාවට පත් පිරිසෙන් 69.56% ක ප්‍රමාණයකට බෙදා හැර අවසන් බව ජාතික ආපදා සහන සේවා මධ්‍යස්ථානයේ සහකාර ලේකම් ජයතිස්ස මුණසිංහ පවසනවා.

ඒ අනුව මේ වන විට ගෙවීමට ඇති සුදුසු නිවාස සංඛ්‍යාව 469,457 ක් ලෙස ගණනය වී ඇති බවත්, මේ වන විට එම නිවාස අතුරින් නිවාස 299,513 කට එම මුදල ගෙවා අවසන් බවද ඔහු ප්‍රකාශ කළා.

මේ සඳහා රජය විසින් රුපියල් බිලියන 7,487 ක වැය බරක් දරා ඇති බවයි ජාතික ආපදා සහන සේවා මධ්‍යස්ථානයේ සහකාර ලේකම් ජයතිස්ස මුණසිංහ වැඩිදුරටත් ප්‍රකාශ කළා.

