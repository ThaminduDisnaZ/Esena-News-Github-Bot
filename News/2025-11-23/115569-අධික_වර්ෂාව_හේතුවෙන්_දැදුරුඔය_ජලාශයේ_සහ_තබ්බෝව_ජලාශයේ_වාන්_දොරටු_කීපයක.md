---
title: "අධික වර්ෂාව හේතුවෙන් දැදුරුඔය ජලාශයේ සහ තබ්බෝව ජලාශයේ වාන් දොරටු කීපයක් විවෘත කෙරේ"
date: 2025-11-23 08:15:00
---

# අධික වර්ෂාව හේතුවෙන් දැදුරුඔය ජලාශයේ සහ තබ්බෝව ජලාශයේ වාන් දොරටු කීපයක් විවෘත කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/daduru-archived.jpg)

පවතින අධික වර්ෂාව හේතුවෙන් ජලාශ කිහිපයක වාන් දොරටු විවෘත කර ඇති බව වාරිමාර්ග දෙපාර්තමේන්තුව පවසනවා.

දැදුරුඔය ජලාශයේ වාන් දොරටු 02 ක් අඩි 06 බැගින් සහ දොරටු 04 ක් අඩි 04 බැගින් විවෘත කර ඇති බවයි එම දෙපාර්තමේන්තුව සඳහන් කරන්නේ.

ඒ අනුව, එම ජලාශයෙන් තත්පරයට ඝන අඩි 19,400 බැගින් දැදුරු ඔයට නිකුත් කෙරෙන බව වාරියපොළ ප්‍රාදේශීය වාරිමාර්ග ඉංජිනේරුවරයා පවසා සිටියා.

එසේම, තබ්බෝව ජලාශයේ ද වාන් දොරටු 04 ක් අඟල් 03 බැගින් විවෘත කර ඇති අතර, වාන් දොරටු 04 ක් අඟල් 02 බැගින් විවෘත කර ඇති බවයි වාර්තා වෙන්නේ.

ඉන් තත්පරයට ඝන අඩි 3,720 බැගින් මී ඔයට ජලය මුදා හරින බවයි වාරිමාර්ග දෙපාර්තමේන්තුව වැඩිදුරටත් පවසා සිටියේ.

