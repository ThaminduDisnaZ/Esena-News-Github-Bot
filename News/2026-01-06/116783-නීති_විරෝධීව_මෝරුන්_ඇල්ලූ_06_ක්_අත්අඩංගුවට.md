---
title: "නීති විරෝධීව මෝරුන් ඇල්ලූ 06 ක් අත්අඩංගුවට"
date: 2026-01-06 14:40:00
---

# නීති විරෝධීව මෝරුන් ඇල්ලූ 06 ක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

නීතිවිරෝධී ලෙස අල්ලා ගත් මෝර මසුන් කිලෝග්‍රෑම් 850 කට අධික ප්‍රමාණයක් සමඟ ධීවරයන් හය දෙනෙක් ශ්‍රී ලංකා වෙරළාරක්ෂක බළකාය විසින් අත්අඩංගුවට ගෙන තිබෙනවා.

ඒ අනුව, ශ්‍රී ලංකා වෙරළාරක්ෂක බළකාය විසින් වෙන්නප්පුව, වැල්ලමන්කර ධීවර වරායේ අද (06) අලුයම සිදු කරන ලද විශේෂ සෝදිසි මෙහෙයුමකදී, බහුදින ධීවර යාත්‍රාවක් තුළ සඟවා තිබියදී මෙම මෝර මසුන් සොයාගෙන ඇති බවයි සඳහන් වන්නේ.

වෙරළාරක්ෂක බළකා නිලධාරීන් භාරයට ගත් මෝර මසුන්, ධීවර යාත්‍රාව හා සැකකරුවන් ඉදිරි නීතිමය කටයුතු සඳහා වැල්ලමන්කර ධීවර පරීක්ෂක කාර්යාලය වෙත භාර දී තිබෙනවා.

