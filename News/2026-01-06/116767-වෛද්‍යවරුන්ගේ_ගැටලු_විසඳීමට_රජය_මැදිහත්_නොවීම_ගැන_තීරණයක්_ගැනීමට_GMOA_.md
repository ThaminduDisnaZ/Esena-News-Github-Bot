---
title: "වෛද්‍යවරුන්ගේ ගැටලු විසඳීමට රජය මැදිහත් නොවීම ගැන තීරණයක් ගැනීමට GMOA හෙට රැස්වෙයි"
date: 2026-01-06 11:00:00
---

# වෛද්‍යවරුන්ගේ ගැටලු විසඳීමට රජය මැදිහත් නොවීම ගැන තීරණයක් ගැනීමට GMOA හෙට රැස්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/gmoa.jpg)

සෞඛ්‍ය සේවාවේ සහ වෛද්‍යවරුන්ගේ ගැටලු විසඳීම සඳහා රජය මැදිහත් නොවීම හේතුවෙන්, ඊට එරෙහිව ගනු ලබන ක්‍රියාමාර්ග පිළිබඳව සාකච්ඡා කිරීමට රජයේ වෛද්‍ය නිලධාරීන්ගේ සංගමයේ විශේෂ මධ්‍යම කාරක සභා රැස්වීමක් හෙට (07) දිනයේ පැවැත්වීමට නියමිතව තිබෙනවා.

ඒ අනුව, අදාළ ගැටලු විසඳීම සඳහා සෞඛ්‍ය අමාත්‍යවරයා ඇතුළු සෞඛ්‍ය අමාත්‍යාංශය විසින් ලබා දුන් පොරොන්දු කඩ කරමින් සිටින බවයි රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය චමිල් විජේසිංහ සඳහන් කළේ.

ඉදිරියේදී වෘත්තීය සමිති ක්‍රියාමාර්ගයක නිරත වීමට තීරණය කර ඇති අතර, ඒ සම්බන්ධයෙන් අවසන් තීරණය හෙට දිනයේ ගන්නා බවයි රජයේ වෛද්‍ය නිලධාරීන්ගේ සංගමය වැඩිදුරටත් ප්‍රකාශ කර සිටියේ.

