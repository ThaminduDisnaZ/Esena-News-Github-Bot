---
title: "Harbour View Residencies නිවාස ව්‍යාපෘතියෙන් නිවාස 350 ක් පොලිස් නිල නිවාස සඳහා මිල දී ගැනීමට අනුමැතිය"
date: 2026-01-06 15:40:00
---

# Harbour View Residencies නිවාස ව්‍යාපෘතියෙන් නිවාස 350 ක් පොලිස් නිල නිවාස සඳහා මිල දී ගැනීමට අනුමැතිය

![Thumbnail](https://helakuru.sgp1.cdn.digitaloceanspaces.com/esana/images/lib/Harbour-View-Residencies.jpg)

රාජ්‍ය හා අර්ධ රාජ්‍ය ආයතන වල සේවය කරන නිලධාරින් සඳහා නිවාස ලබාදීමේ අරමුණ ඇතිව, නාගරික සංවර්ධන අධිකාරිය විසින් කොළඹ 13, සිරිල් සී. පෙරේරා මාවතේ නිවාස ඒකක 452කින් යුතු, මහල් 14 කින් සමන්විත 'Harbour View Residencies' නිවාස ව්‍යාපෘතිය ක්‍රියාත්මක කර තිබෙනවා.

බස්නාහිර පළාතේ කොළඹ හා තදාසන්න ප්‍රදේශවල පිහිටි පොලිස් කොට්ඨාසයන්හි සේවයේ නියුතු නිලධරයන් හට නිල නිවාස ලබාදී, ඔවුන්ගෙන් කාර්යක්ෂම සහ ගුණාත්මක සේවාවක් ලබා ගැනීමේ අරමුණ ඇතිව එකී නිවාස ව්‍යාපෘතියෙන් නිවාස ඒකක 350 ක් ශ්‍රී ලංකා පොලීසිය වෙත මිල දී ගැනීමට මහජන ආරක්ෂක සහ පාර්ලිමේන්තු කටයුතු අමාත්‍යවරයා ඉදිරිපත් කළ යෝජනාව අමාත්‍ය මණ්ඩලය විසින් අනුමත කර තිබෙනවා.

අදාළ කැබිනට් තීරණය පහතින්.

 

![Image](https://helakuru.sgp1.cdn.digitaloceanspaces.com/esana/images/695cd2437cf0bpdf_page_0.jpeg)

