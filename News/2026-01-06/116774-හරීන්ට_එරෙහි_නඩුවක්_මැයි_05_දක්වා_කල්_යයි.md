---
title: "හරීන්ට එරෙහි නඩුවක් මැයි 05 දක්වා කල් යයි"
date: 2026-01-06 11:40:00
---

# හරීන්ට එරෙහි නඩුවක් මැයි 05 දක්වා කල් යයි

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

හිටපු අමාත්‍ය හරීන් ප්‍රනාන්දුට එරෙහි නඩුවක් මැයි මස 05 වැනිදා නැවත කැඳවන ලෙස බදුල්ල මහෙස්ත්‍රාත් අධිකරණය නියෝග කර තිබෙනවා.

ඒ අනුව, පසුගිය මහ මැතිවරණ සමයේදී මැතිවරණ නීති උල්ලංඝනය කළේ යැයි පැවසෙන සිද්ධියක් සම්බන්ධයෙන් වන නඩුවක් බදුල්ල මහෙස්ත්‍රාත් උදිත් ගුණතිලක ඉදිරියේ කැඳවූ අවස්ථාවේදී මෙම නියෝගය ලබා දී ඇති බවයි සඳහන් වන්නේ.

මහ මැතිවරණයේ ප්‍රචාරක කටයුතු අවසන් කිරීමට තිබූ දින දහවල් බදුල්ල නගරයේදී මැතිවරණ නීති උල්ලංඝනය වන ආකාරයෙන් පෙළපාලියකින් ගමන් කිරීම සම්බන්ධයෙන් ඔහුට චෝදනා එල්ල වී ඇති බවයි වැඩිදුරටත් සඳහන් වන්නේ.

