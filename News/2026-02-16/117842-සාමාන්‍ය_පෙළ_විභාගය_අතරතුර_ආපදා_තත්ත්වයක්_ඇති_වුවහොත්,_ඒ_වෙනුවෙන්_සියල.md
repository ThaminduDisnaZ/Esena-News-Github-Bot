---
title: "සාමාන්‍ය පෙළ විභාගය අතරතුර ආපදා තත්ත්වයක් ඇති වුවහොත්, ඒ වෙනුවෙන් සියල්ල සූදානම් කර තිබෙනවා - ආපදා කළමනාකරණ මධ්‍යස්ථානය"
date: 2026-02-16 17:10:00
---

# සාමාන්‍ය පෙළ විභාගය අතරතුර ආපදා තත්ත්වයක් ඇති වුවහොත්, ඒ වෙනුවෙන් සියල්ල සූදානම් කර තිබෙනවා - ආපදා කළමනාකරණ මධ්‍යස්ථානය

![Thumbnail](https://helakuru.sgp1.cdn.digitaloceanspaces.com/esana/images/lib/pradeep-kodippili-io.jpg)

හෙට (17) දිනයෙන් ආරම්භ වීමට නියමිත 2025 (2026) අපොස සාමාන්‍ය පෙළ විභාග දිනයන් හිදී යම් හදිසි ආපදා තත්ත්වයක් ඇති වුවහොත්, ඒ වෙනුවෙන් ගත යුතු සියලු ක්‍රියාමාර්ග සම්බන්ධයෙන් අදාළ පාර්ශ්ව සමඟ විශේෂ සැලැස්මකට අනුව කටයුතු කර ඇති බව ආපදා කළමනාකරණ මධ්‍යස්ථානයේ අධ්‍යක්ෂ ප්‍රදීප් කොඩිප්පිලි පවසනවා.

ඒ අනුව, සාමාන්‍ය පෙළ විභාගයට පෙනී සිටින සිසු සිසුවියන්ට විභාග මධ්‍යස්ථානයන් කරා යාමට නොහැකි වූ අවස්ථාවකදී හෝ කිසියම් හේතුවක් මත විභාගයට යාමට අපහසුතාවක් ඇති වුවහොත් ආපදා කළමනාකරණ මධ්‍යස්ථානය ඇමතීම සඳහා සෘජු දුරකථන අංක හඳුන්වා දී ඇති බවයි අද (16) පැවති මාධ්‍ය හමුවකට එක් වෙමින් ඔහු සඳහන් කළේ.

ඒ අනුව, 117 හෝ 1911 යන දුරකථන අංකවලට අමතරව තවත් අංක 4 ක් අලුතින් හඳුන්වා දී තිබෙනවා.

* 011 366 8020

* 011 366 8100

* 011 366 8013

* 011 366 8010 

