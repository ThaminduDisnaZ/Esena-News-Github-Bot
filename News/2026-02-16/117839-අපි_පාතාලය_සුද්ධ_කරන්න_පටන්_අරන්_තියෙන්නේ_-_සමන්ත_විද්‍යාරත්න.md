---
title: "අපි පාතාලය සුද්ධ කරන්න පටන් අරන් තියෙන්නේ - සමන්ත විද්‍යාරත්න"
date: 2026-02-16 17:50:00
---

# අපි පාතාලය සුද්ධ කරන්න පටන් අරන් තියෙන්නේ - සමන්ත විද්‍යාරත්න

![Thumbnail](https://helakuru.sgp1.cdn.digitaloceanspaces.com/esana/images/lib/samantha-vidya-video.jpg)

නීතිඥවරයාට සිදු වූ සිදුවීම සම්බන්ධයෙන් කම්පාවට පත් වන බව අමාත්‍ය සමන්ත විද්‍යාරත්න පවසනවා.

පැරණි ආණ්ඩු පැමිණි මාර්ගයේ නෂ්ටාවශේෂ රටේ තවමත් ඇති බවත්, මෙම සිදුවන සිදුවීම් රජය නිවැරදි කළ යුතුව ඇති බවත්, වත්මන් රජය පාතාලය ‘සුද්ධ කිරීමට’ පටන් ගෙන ඇති බවයි ජන හමුවක් අමතමින් අමාත්‍යවරයා සඳහන් කළේ.

පාතාලය පෝෂණය වීම, වංචාව දූෂණය පෝෂණය වීම, විෂ මත්ද්‍රව්‍ය පෝෂණය වීම ආදිය සිදුවූයේ වැරදි සමාජ දේශපාලන ගර්භාෂයක් තුළ බවත්, ඒ දේශපාලනයට එරෙහිව සමාජ කටයුතු සහ ආණ්ඩුකරණය සිදුවන විට ඔවුන් කලබලයට පත් ව ඇති බවත් අමාත්‍යවරයා පෙන්වා දෙනවා.

විෂ මත්ද්‍රව්‍ය විරෝධී සටන ද වේගවත් කර ඇති බවත්, 2025 ට වඩා වේගයෙන් තම රජය 2026 වසර තුළ එයට අවතීර්ණ වී ඇති බවයි අමාත්‍ය සමන්ත විද්‍යාරත්න වැඩිදුරටත් ප්‍රකාශ කර සිටියේ.

