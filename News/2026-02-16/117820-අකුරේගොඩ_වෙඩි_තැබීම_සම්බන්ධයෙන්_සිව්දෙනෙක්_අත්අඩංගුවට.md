---
title: "අකුරේගොඩ වෙඩි තැබීම සම්බන්ධයෙන් සිව්දෙනෙක් අත්අඩංගුවට"
date: 2026-02-16 09:50:25
---

# අකුරේගොඩ වෙඩි තැබීම සම්බන්ධයෙන් සිව්දෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

බත්තරමුල්ල - අකුරේගොඩ ප්‍රදේශයේදී නීතිඥයකු සහ ඔහුගේ බිරිඳට වෙඩි තබා ඝාතනය කිරීමේ සිද්ධියට ආධාර අනුබල ලබා දීම සම්බන්ධයෙන් පුද්ගලයන් සිව් දෙනෙක් අත්අඩංගුවට ගෙන තිබෙනවා.

මෙම අපරාධයට සම්බන්ධ බවට සැක කරන පුද්ගලයන් සිව්දෙනෙක් සම්බන්ධයෙන් තොරතුරු ලැබී ඇති බවයි ඊයේ (15) විශේෂ මාධ්‍ය හමුවකට එක් වෙමින් බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති සජීව මැදවත්ත සඳහන් කර සිටියේ.

අකුරේගොඩ වෙඩි තැබීම සම්බන්ධයෙන් විමර්ශන කිරීමට කණ්ඩායම් 12 ක් පත් කර විමර්ශන සිදු කරන බවයි වැඩිදුරටත් දැක්වෙන්නේ.

