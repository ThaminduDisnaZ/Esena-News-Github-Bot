---
title: "T20 WC SL vs AUS: ශ්‍රී ලංකාවට කඩුලු 8 ක ජයක්"
date: 2026-02-16 22:20:32
---

# T20 WC SL vs AUS: ශ්‍රී ලංකාවට කඩුලු 8 ක ජයක්

![Thumbnail](https://helakuru.sgp1.cdn.digitaloceanspaces.com/esana/images/lib/t20-sl-vs-aus.jpg)

2026 විස්සයි විස්ස ලෝක කුසලාන ක්‍රිකට් තරගාවලියේ ශ්‍රී ලංකා කණ්ඩායම හා ඔස්ට්‍රේලියා කණ්ඩායම අතර තරගය කඩුලු 8 කින් ජය ගැනීමට ශ්‍රී ලංකා කණ්ඩායම සමත් වුණා.

ඒ අනුව, තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුවෙන් පන්දුවට පහරදීමට ඔස්ට්‍රේලියා කණ්ඩායමට ආරාධනා කළ අතර ඔවුන් සිය පන්දුවාර 20 තුළ සියලු දෙනා දැවී ලකුණු 181 ක් ලබාගත්තා.

පන්දුවට පහරදීමේදී ඔස්ට්‍රෙිලියා කණ්ඩායම වෙනුවෙන් Travis Head ලකුණු 56 ක්, Mitchell Marsh ලකුණු 54 ක් හා Glenn Maxwell ලකුණු 22 ක් ලබාගත්තා.

පන්දු යැවීමේදී ශ්‍රී ලංකා කණ්ඩායම වෙනුවෙන් දුෂාන් හේමන්ත කඩුලු 3 ක්, දුෂ්මන්ත චමීර කඩුලු 2 ක්, දුනිත් වෙල්ලාගේ, කමිඳු මෙන්ඩිස්, හා මහීෂ් තීක්ෂණ එක් කඩුල්ල බැඟින් දවා ගැනීමට සමත් වුණා.

ඒ අනුව පිළිතුරු ඉනිම ක්‍රීඩා කළ ශ්‍රී ලංකා කණ්ඩායම පන්දුවාර 18 ක් අවසානයේ කඩුලු 2 ක් දැවී සිටියදී සිය ජයග්‍රාහී ඉලක්කය පසුකර යාමට සමත් වුණා.

පන්දුවට පහරදීමේදී කුසල් මෙන්ඩිස් ලකුණු 51 ක් හා නොදැවී පන්දුවට පහරදුන් පවන් රත්නායක ලකුණු 28 ක් විශිෂ්ට ඉනිමක් ක්‍රීඩා කළ පැතුම් නිස්සංක නොදැවී ලකුණු 100  ක් ලබා ගනිමින් ශතකයක් වාර්තා කරා.

