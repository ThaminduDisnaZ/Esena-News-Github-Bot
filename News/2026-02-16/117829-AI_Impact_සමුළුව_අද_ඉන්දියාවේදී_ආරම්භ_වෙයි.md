---
title: "AI Impact සමුළුව අද ඉන්දියාවේදී ආරම්භ වෙයි"
date: 2026-02-16 13:20:00
---

# AI Impact සමුළුව අද ඉන්දියාවේදී ආරම්භ වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/india-ai-sumit.jpg)

කෘතිම බුද්ධිය (AI) මඟින් ඇති වන රැකියා අර්බුදය, ළමා ආරක්ෂාව සහ සදාචාරාත්මක භාවිතය පිළිබඳ ව ලෝක අවධානය යොමු කරමින් "AI Impact Summit 2026" අද (16) ඉන්දියාවේ නවදිල්ලි නුවරදී ආරම්භ වීමට නියමිතව තිබෙනවා.

ඒ අනුව, මෑතකාලීනව මහත් ආන්දෝලනයකට තුඩු දුන් 'Deepfakes' සහ ළමුන් ඉලක්ක කර ගනිමින් නිර්මාණය වන හානිකර අන්තර්ගතයන් පාලනය කිරීම සම්බන්ධයෙන් ද මෙහිදී වැඩි අවධානයක් යොමු කිරීමට නියමිත බවයි සඳහන් වෙන්නේ.

ඉන්දීය අග්‍රාමාත්‍ය නරේන්ද්‍ර මෝදිගේ ප්‍රධානත්වයෙන් ආරම්භ වීමට නියමිත මෙම පස්දින සමුළුව සඳහා ලෝක නායකයන් 20 දෙනෙකු සහ රටවල් 45 ක අමාත්‍ය මට්ටමේ නියෝජිත පිරිසක් සහභාගී වීමට නියමිත අතර, ජනාධිපති අනුර කුමාර දිසානායක ද මෙම සමුළුව සඳහා එක් වීමට නියමිතයි.

