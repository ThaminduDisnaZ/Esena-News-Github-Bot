---
title: "කුෂ් කිලෝ 16 ක් සමඟ තිදෙනෙක් අත්අඩංගුවට"
date: 2026-02-16 10:55:00
---

# කුෂ් කිලෝ 16 ක් සමඟ තිදෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

කුෂ් මත්ද්‍රව්‍ය තොගයක් මෙරටට රැගෙන ආ කාන්තාවක ඇතුළු තිදෙනෙකු ගුවන්තොටුපොළ පොලිස් මත්ද්‍රව්‍ය කාර්යාංශයේ නිලධාරීන් විසින් අත්අඩංගුවට ගෙන තිබෙනවා.

ඒ අනුව, ඔවුන් තිදෙනා විසින් රැගෙන ආ ගමන් මලු අතර වූ එක් ගමන් මල්ලක් තුළ, පැකට් 60 ක් ලෙස අසුරා සකස් කළ කුෂ් මත්ද්‍රව්‍ය කිලෝග්‍රෑම් 16 ක් තිබී ඇති අතර, එහි වටිනාකම රුපියල් කෝටි 16 ක් පමණ වන බවයි සඳහන් වන්නේ.‍සැකකරුවන් තිදෙනා කොළඹ හා වැල්ලම්පිටිය යන ප්‍රදේශවල පදිංචිකරුවන් වන අතර, ඉන් පිරිමි පුද්ගලයන් දෙදෙනා 33 හැවිරිදි වියේ හා 28 හැවිරිදි වියේ පසුවන අතර කාන්තාව 35 හැවිරිදි වියේ පසුවන බවයි සඳහන් වන්නේ.

අත්අඩංගුවට ගත් තිදෙනා අද (16) මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.

