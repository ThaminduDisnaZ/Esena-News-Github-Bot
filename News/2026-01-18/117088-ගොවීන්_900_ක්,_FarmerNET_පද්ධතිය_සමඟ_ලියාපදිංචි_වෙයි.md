---
title: "ගොවීන් 900 ක්, FarmerNET පද්ධතිය සමඟ ලියාපදිංචි වෙයි"
date: 2026-01-18 17:45:00
---

# ගොවීන් 900 ක්, FarmerNET පද්ධතිය සමඟ ලියාපදිංචි වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/FarmerNET.jpg)

FarmerNET.lk පද්ධතිය යටතේ පැය 24 ක් තුළ ගොවීන් 911 ක් ලියාපදිංචි වී ඇති බව ගොවිජන සංවර්ධන දෙපාර්තමේන්තුව පවසනවා.

ඒ අනුව මාර්ගගත ක්‍රමය ඔස්සේ දිවයින පුරා සිටින සියලු ගොවීන්ට එහි ලියාපදිංචි විය හැකි බවයි ගොවිජන සංවර්ධන කොමසාරිස් චමින්ද ඒකනායක සඳහන් කළේ.

මේ පිළිබඳ ව බිම් මට්ටමට ගොස් ගොවීන් දැනුවත් කිරීමේ වැඩසටහනක්, ලබන පෙබරවාරි 2 වැනිදා සිට 15 වැනිදා දක්වා ක්‍රියාත්මක කරන බවත්, මේ හරහා අදාළ පද්ධතිය පිළිබඳ ව සියලු ගොවීන් දැනුවත් කිරීමට නියමිත බව ද ඔහු සඳහන් කළා.

මෙරට කෘෂිකර්මාන්තය පිළිබඳ ජාතික දත්ත පද්ධතියක් සකස් කිරීම එම වැඩසටහනේ අරමුණ වී තිබෙනවා.

