---
title: "අධ්‍යාපන ප්‍රතිසංස්කරණ කළාම, පැලෝපීය නාලය ඇඟිලි දෙකෙන් මිරිකලා වඳ කරන්නත් බෑ, පොළොව පලාගෙන නයි එන්නත් බෑ කියලා දරුවා දැනගන්නවා - නලින්ද"
date: 2026-01-18 18:00:00
---

# අධ්‍යාපන ප්‍රතිසංස්කරණ කළාම, පැලෝපීය නාලය ඇඟිලි දෙකෙන් මිරිකලා වඳ කරන්නත් බෑ, පොළොව පලාගෙන නයි එන්නත් බෑ කියලා දරුවා දැනගන්නවා - නලින්ද

![Thumbnail](https://helakuru.sgp1.cdn.digitaloceanspaces.com/esana/images/lib/nalinda-education-l.jpg)

අධ්‍යාපන ප්‍රතිසංස්කරණ ක්‍රියාත්මක කළහොත් විපක්ෂයේ පැරණි දේශපාලනය යළි ක්‍රියාත්මක කර ගැනීමට නොහැකි වීම නිසා, ඔවුන් මෙම නව අධ්‍යාපන ප්‍රතිසංස්කරණ නැවැත්වීම වෙනුවෙන් උපරිමයෙන් කටයුතු කරමින් සිටින බව අමාත්‍ය වෛද්‍ය නලින්ද ජයතිස්ස පවසනවා.

ඒ අනුව 21 වන සියවස සහ ඉන් ඔබ්බට යන පුරවැසියා නිර්මාණය කිරීමට විපක්ෂයේ කණ්ඩායම් සූදානම් නොමැති බවත්, ඒ හේතුවෙන් අධ්‍යාපන ප්‍රතිසංස්කරණ නමැති වැඩෙන දරුවාට විෂබීජ එන්නත් කිරීමට කටයුතු කළ අතර මෙම අධ්‍යාපන ප්‍රතිසංස්කරණ සිදු කළහොත් පැලෝපීය නාලය ඇඟිලි දෙකෙන් මිරිකලා වඳ කිරීමට නොහැකි බවත්, පොළොව පලාගෙන නයි ඒමට නොහැකි බවත් දරුවන් දැනගන්නා බව සම්මන්ත්‍රණයක් අමතමින් අමාත්‍යවරයා සඳහන් කළා.

කුඩා කල්ලියකට අධ්‍යාපන ප්‍රතිසංස්කරණ වැනසීමට ඉඩ දිය නොහැකි බවත්, අධ්‍යාපන ප්‍රතිසංස්කරණ කල් දැමීමට කටයුතු කළේ දෙමාපියන්ගෙන් යම් කොටසක් හෝ අධ්‍යාපන ප්‍රතිසංස්කරණ සම්බන්ධයෙන් දෙගිඩියාවකින් සිටින්නේ නම් මෙය නිසි ආකාරයෙන් ඉදිරියට රැගෙන යාමට නොහැකි නිසා බව ද අමාත්‍යවරයා සඳහන් කළා.

අධ්‍යාපන ප්‍රතිසංස්කරණ කිසිලෙසකින් නතර කර නොමැති බවත්, 1 වන ශ්‍රේණියේ අධ්‍යාපන ප්‍රතිසංස්කරණ ජනවාරි 29 ආරම්භ කරන බවත්, 6 වන ශ්‍රේණියේ පවතින ගැටලුව නිරාකරණය කරමින් හොඳ සංවාදයක් ද සිදු කරන බවයි අමාත්‍ය වෛද්‍ය නලින්ද ජයතිස්ස වැඩිදුරටත් ප්‍රකාශ කළේ.

මෙහි සම්පූර්ණ කතාව ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

