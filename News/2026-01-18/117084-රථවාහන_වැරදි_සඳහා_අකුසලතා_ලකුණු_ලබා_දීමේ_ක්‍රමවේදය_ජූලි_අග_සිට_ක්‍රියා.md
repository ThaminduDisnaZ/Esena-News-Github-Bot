---
title: "රථවාහන වැරදි සඳහා අකුසලතා ලකුණු ලබා දීමේ ක්‍රමවේදය ජූලි අග සිට ක්‍රියාත්මක කිරීමට සැලසුම්"
date: 2026-01-18 14:00:00
---

# රථවාහන වැරදි සඳහා අකුසලතා ලකුණු ලබා දීමේ ක්‍රමවේදය ජූලි අග සිට ක්‍රියාත්මක කිරීමට සැලසුම්

![Thumbnail](https://helakuru.sgp1.cdn.digitaloceanspaces.com/esana/images/lib/traffic[1].jpg)

රථවාහන නීති උල්ලංඝනය කරන රියදුරන් සඳහා අකුසලතා ලකුණු ලබා දීමේ ක්‍රමවේදය එළැඹෙන ජූලි මාසයේ අග භාගයේ සිට ක්‍රියාත්මක කිරීමට සැලසුම් කර ඇති බව රථවාහන පාලන හා මාර්ග ආරක්ෂාව භාර නියෝජ්‍ය පොලිස්පති ඩබ්ලිව්. පී. ජේ. සේනාධීර පවසනවා.

ඒ අනුව GovPay දඩ මුදල් ගෙවීමේ ක්‍රමවේදය දිවයින පුරා ක්‍රියාත්මක කිරීම ආරම්භ කිරීමත් සමඟ මෙම අකුසලතා ලකුණු වැඩසටහන ක්‍රියාත්මක කිරීමට නියමිත බවයි උත්සවයක් අමතමින් ඔහු සඳහන් කළේ.

මේ අතර විෂ මත්ද්‍රව්‍ය භාවිත කර රථවාහන ධාවනයේ යෙදුණු රියදුරන් සම්බන්ධයෙන් මේ 2026 වසර වන විට නඩු 300 කට ආසන්න සංඛ්‍යාවක් ගොනු කර ඇති බවත්, විෂ මත්ද්‍රව්‍ය හඳුනා ගැනීම සඳහා නව පරීක්ෂණ උපකරණයක් පොලිස්පතිවරයා විසින් හඳුන්වා දීමට නියමිත බවයි ඔහු වැඩිදුරටත් ප්‍රකාශ කළේ.

