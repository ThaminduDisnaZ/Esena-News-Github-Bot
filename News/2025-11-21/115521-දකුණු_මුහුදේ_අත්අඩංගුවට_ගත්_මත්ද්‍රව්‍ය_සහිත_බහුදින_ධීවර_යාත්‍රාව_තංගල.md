---
title: "දකුණු මුහුදේ අත්අඩංගුවට ගත් මත්ද්‍රව්‍ය සහිත බහුදින ධීවර යාත්‍රාව තංගල්ල ධීවර වරායට"
date: 2025-11-21 10:05:00
---

# දකුණු මුහුදේ අත්අඩංගුවට ගත් මත්ද්‍රව්‍ය සහිත බහුදින ධීවර යාත්‍රාව තංගල්ල ධීවර වරායට

![Thumbnail](https://helakuru.sgp1.cdn.digitaloceanspaces.com/esana/images/lib/bort-85.jpg)

ඊයේ (20) දකුණු මුහුදේ සිදු කළ මෙහෙයුමකදී සැකකරුවන් 06ක් සමග අත්අඩංගුවට ගත් මත්ද්‍රව්‍ය සහිත බහුදින ධීවර යාත්‍රාව තංගල්ල ධීවර වරායට රැගෙන විත් තිබෙනවා.

ශ්‍රී ලංකා නාවික හමුදාව සහ පොලිස් මත්ද්‍රව්‍ය නාශක කාර්යාංශය විසින් සිදු කළ ඒකාබද්ධ මෙහෙයුමකින් මෙම ධීවර යාත්‍රාව අත්අඩංගුවට ගත් අතර, එහි තිබී හෙරොයින් කිලෝ 261ක්, අයිස් කිලෝ 115ක් මෙන්ම ගිනිඅවි 02ක් ද සොයාගෙන ඇති බවයි සඳහන් වෙන්නේ.

මේ අතර මත්ද්‍රව්‍ය සමග නාවික හමුදා භාරයට ගත් මෙම ධීවර යාත්‍රාවට අදාළව, පන්නල ප්‍රාදේශීය සභාවේ සමගි ජන බලවේගය හිටපු මන්ත්‍රීවරයෙක් පොලිස් මත්ද්‍රව්‍ය නාශක කාර්යාංශය විසින් අත්අඩංගුවට ගෙන තිබෙනවා.

