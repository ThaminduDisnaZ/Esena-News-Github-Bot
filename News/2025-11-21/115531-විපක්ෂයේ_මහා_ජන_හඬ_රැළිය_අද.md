---
title: "විපක්ෂයේ මහා ජන හඬ රැළිය අද"
date: 2025-11-21 09:38:57
---

# විපක්ෂයේ මහා ජන හඬ රැළිය අද

![Thumbnail](https://helakuru.sgp1.cdn.digitaloceanspaces.com/esana/images/lib/maha-jana-hada-mk.jpg)

විපක්ෂයේ පක්ෂ රැසක් එක්ව සංවිධානය කරන 'මහා ජන හඬ' මහ රැළිය අද (21) පැවැත්වෙනවා.

ඒ අනුව එම රැළිය අද පස්වරුවේ නුගේගොඩ, ආනන්ද සමරකෝන් එළිමහන් වේදිකාවේදී පැවැත්වීමට නියමිතයි.

විපක්ෂයේ නායකයන්, නියෝජිතයන් රැසක් මෙම රැළිය සඳහා එක්වීමට නියමිත අතර, ශ්‍රී ලංකා පොදුජන පෙරමුණ, ශ්‍රී ලංකා නිදහස් පක්ෂය, පිවිතුරු හෙළ උරුමය, එක්සත් ජාතික පක්ෂය ඇතුළු දේශපාලන පක්ෂ රැසක් මේ සඳහා එක්වෙනවා.

සමගි ජන බලවේගය මෙම රැළිය සඳහා සහභාගී නොවීමට තීරණය කර ඇති බවයි එහි පාර්ලිමේන්තු මන්ත්‍රී එස්.එම්. මරික්කාර් පසුගියදා ප්‍රකාශ කර තිබුණේ.

පාර්ලිමේන්තු සජීවී විකාශය ‘එසැණ’ Youtube නාලිකාව හරහා මෙතැනින් නරඹන්න.

