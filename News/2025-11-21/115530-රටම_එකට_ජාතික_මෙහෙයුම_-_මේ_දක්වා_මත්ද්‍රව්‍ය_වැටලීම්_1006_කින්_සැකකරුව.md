---
title: "රටම එකට ජාතික මෙහෙයුම : මේ දක්වා මත්ද්‍රව්‍ය වැටලීම් 1006 කින් සැකකරුවන් 908 ක් අත්අඩංගුවට"
date: 2025-11-21 11:15:00
---

# රටම එකට ජාතික මෙහෙයුම : මේ දක්වා මත්ද්‍රව්‍ය වැටලීම් 1006 කින් සැකකරුවන් 908 ක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/ratama-ekata-km.jpg)

‘රටම එකට’ ජාතික මෙහෙයුම යටතේ, පොලිසිය විසින් ඊයේ (20) දිනය වනවි​ට මත්ද්‍රව්‍ය වැටලීම් 1006 ක් සිදු කර තිබෙනවා.

එම වැටලීම්වලදී සැකකරුවන් 908 ක් අත්අඩංගුවට ගත් බවත්, 37 දෙනෙක් පුනරුත්ථාපනයට යොමු කළ බවයි පොලීසිය ප්‍රකාශ කළේ.

හෙරොයින් මත්ද්‍රව්‍ය සොයා ගැනීම සඳහා සිදු කළ වැටලීම් 342 කින් හෙරොයින් ග්‍රෑම් 587 ක් සොයාගෙන ඇති අතර, අයිස් මත්ද්‍රව්‍ය සොයා ගැනීම සඳහා සිදු කළ වැටලීම් 341 ක් අතරින් අයිස් කිලෝ ග්‍රෑම් 1 යි ග්‍රෑම් 115 ක් සොයාගෙන ඇති බවද සඳහන්.

මීට අමතරව, වැටලීම් 264 කින් ගංජා කි‍ලෝග්‍රෑම් 07 යි ග්‍රෑම් 128 ක් හා ගංජා පැළ 138,473 ක්ද සොයාගෙන ඇති බවයි වැඩිදුරටත් සඳහන් වන්නේ.

අදාළ සම්පූර්ණ වාර්තාව පහතින්.

 

![Image](https://helakuru.sgp1.cdn.digitaloceanspaces.com/esana/images/691fe1ff8effdpdf_page_0.jpeg)

පාර්ලිමේන්තු සජීවී විකාශය ‘එසැණ’ Youtube නාලිකාව හරහා මෙතැනින් නරඹන්න.

