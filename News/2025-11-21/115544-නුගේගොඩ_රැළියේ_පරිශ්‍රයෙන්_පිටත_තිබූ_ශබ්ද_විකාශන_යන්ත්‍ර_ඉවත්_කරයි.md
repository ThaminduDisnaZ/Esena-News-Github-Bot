---
title: "නුගේගොඩ රැළියේ පරිශ්‍රයෙන් පිටත තිබූ ශබ්ද විකාශන යන්ත්‍ර ඉවත් කරයි"
date: 2025-11-21 14:10:42
---

# නුගේගොඩ රැළියේ පරිශ්‍රයෙන් පිටත තිබූ ශබ්ද විකාශන යන්ත්‍ර ඉවත් කරයි

![Thumbnail](https://helakuru.sgp1.cdn.digitaloceanspaces.com/esana/images/lib/loudspeaker.jpg)

අද (21) නුගේගොඩ ආනන්ද සමරකෝන් එළිමහන් රංග පීඨයේදී පැවැත්වීමට නියමිත මහජන රැළිය පැවැත්වෙන භූමියෙන් පිටත තිබූ ශබ්ද විකාශන යන්ත්‍ර පොලීසිය විසින් ඉවත් කර තිබෙනවා.

අධ්‍යාපන පොදු සහතික පත්‍ර (උසස් පෙළ) විභාගය පැවැත්වීම හේතුවෙන් ස​හ රැළිය පැවැත්වෙන ස්ථානයට සමීපව විභාග මධ්‍යස්ථාන පිහිටා ඇති බැවින්, ශබ්ද විකාශන යන්ත්‍ර භාවිතය මගින් එම මධ්‍යස්ථානවල සිසුන්ට බාධා ඇතිවිය හැකි බවත්, රැළිය පැවැත්වෙන භූමිය තුළ පමණක් ශබ්ද විකාශන යන්ත්‍ර යෙදවීමටත් පොලීසිය උපදෙස් ලබා දී තිබුණා.

මේ අතර අද පෙරවරුවේ මාධ්‍ය වෙත අදහස් දක්වමින් හිටපු පාර්ලිමේන්තු මන්ත්‍රී ඩී. වීරසිංහ සඳහන් කළේ, එම ස්ථානයේ කොඩි ටික හෝ ප්‍රදර්ශනය කිරීමට ඉඩ ලබා නොදුන් බවත්, නගර සභාවේ නගරාධිපතිවරයා බියට පත්ව ඇති ආකාරය එයින් පෙන්නුම් කරන බවයි.

