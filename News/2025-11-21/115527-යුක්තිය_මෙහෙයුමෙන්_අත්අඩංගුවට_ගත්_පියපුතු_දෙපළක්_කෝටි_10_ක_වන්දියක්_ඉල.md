---
title: "යුක්තිය මෙහෙයුමෙන් අත්අඩංගුවට ගත් පියපුතු දෙපළක් කෝටි 10 ක වන්දියක් ඉල්ලා ගොනුකළ පෙත්සමක් විභාගයට ගැනීමට අවසර"
date: 2025-11-21 10:25:00
---

# යුක්තිය මෙහෙයුමෙන් අත්අඩංගුවට ගත් පියපුතු දෙපළක් කෝටි 10 ක වන්දියක් ඉල්ලා ගොනුකළ පෙත්සමක් විභාගයට ගැනීමට අවසර

![Thumbnail](https://helakuru.sgp1.cdn.digitaloceanspaces.com/esana/images/lib/court-2.jpg)

ඉකුත් රජය සමයේ ‘යුක්තිය’ මෙහෙයුම පැවති අවස්ථාවේදී කිසිදු සාධාරණ හේතුවක් නොමැතිව ග්‍රෑන්ඩ්පාස් පොලීසිය මගින් තමන් අත්අඩංගුවට ගැනීම සම්බන්ධයෙන් පිය පුතු දෙපළක් විසින් ඉදිරිපත් කළ මූලික මිනිස් අයිතිවාසිකම් පෙත්සමක් විභාගයට ගැනීමට ශ්‍රේෂ්ඨාධිකරණය ඊයේ (20) අවසර ලබා දී තිබෙනවා.

ඒ අනුව ග්‍රෑන්ඩ්පාස් ප්‍රදේශයේ පදිංචි වෙළෙඳ ව්‍යාපාරික පිය පුතු දෙදෙනෙකු වන මොහොමඩ් සුලෙයිමාන් සහ ඉෆ්තාන් රාමතුල්ලා විසින් මෙම පෙත්සම ඉදිරිපත් කර ඇති බවයි සඳහන් වෙන්නේ.

‘යුක්තිය’ මෙහෙයුම පැවති අවස්ථාවේදී කිසිදු සාධාරණ හේතුවක් නොමැතිව ග්‍රෑන්ඩ්පාස් පොලීසිය මගින් තමන් අත්අඩංගුවට ගෙන මත්ද්‍රව්‍ය ළඟ තබා ගත්තේ යැයි චෝදනා කරමින් රිමාන්ඩ් භාරයට පත් කිරීම තුළින් සිදුවූ සිය මූලික මිනිස් අයිතිවාසිකම් උල්ලංඝනය කිරීම් වෙනුවෙන් රුපියල් කෝටි 10ක වන්දියක් අය කර දෙන ලෙසයි ඔවුන් ඉල්ලා සිටින්නේ.

පාර්ලිමේන්තු සජීවී විකාශය ‘එසැණ’ Youtube නාලිකාව හරහා මෙතැනින් නරඹන්න.

