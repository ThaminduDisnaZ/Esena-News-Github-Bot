---
title: "බදුල්ල දිස්ත්‍රික් කම්කරු කාර්යාලයේ බෝම්බයක් ඇති බවට ලැබුණු Email පණිවිඩයක් ගැන පොලීසිය දැනුවත් කරයි"
date: 2026-01-14 14:35:00
---

# බදුල්ල දිස්ත්‍රික් කම්කරු කාර්යාලයේ බෝම්බයක් ඇති බවට ලැබුණු Email පණිවිඩයක් ගැන පොලීසිය දැනුවත් කරයි

![Thumbnail](https://helakuru.sgp1.cdn.digitaloceanspaces.com/esana/images/lib/badulla-cm.jpg)

බදුල්ල දිස්ත්‍රික් කම්කරු කාර්යාලයේ බෝම්බයක් ඇති බවට අද (14) උදෑසන එම කාර්යාලයේ විද්‍යුත් ලිපිනයට පණිවිඩයක් ලැබී තිබෙනවා.

බෝම්බයක් කාර්යාල සංකීර්ණය තුළ ඇති බැවින් එහි කාර්ය මණ්ඩලය ඉවත් කිරීමට කටයුතු කරන ලෙස දන්වා අද උදෑසන පෙරවරු 9.24 ට පමණ කාර්යාලයේ විද්‍යුත් තැපෑලට මෙම පණිවිඩය ලැබී තිබුණු බවයි සඳහන් වන්නේ.

ඒ අනුව, මේ පිළිබඳව බදුල්ල මූලස්ථාන පොලිස් ස්ථානය හා කම්කරු දෙපාර්තමේන්තුවේ කොළඹ ප්‍රධාන කාර්යාලය සහ පොලීසිය දැනුවත් කිරීමට පියවර ගත් බවයි බදුල්ල දිස්ත්‍රික් කම්කරු කාර්යාලය වැඩිදුරටත් සඳහන් කර සිටියේ.

