---
title: "වැලේ වැල් නැති වෙලා ඉන්න විපක්ෂය පුංචි පුංචි කාරණා අල්ලගෙන ආණ්ඩුව වට්ටන්න පුළුවන්ද බලනවා - ගමගෙදර දිසානායක"
date: 2026-01-14 19:55:00
---

# වැලේ වැල් නැති වෙලා ඉන්න විපක්ෂය පුංචි පුංචි කාරණා අල්ලගෙන ආණ්ඩුව වට්ටන්න පුළුවන්ද බලනවා - ගමගෙදර දිසානායක

![Thumbnail](https://helakuru.sgp1.cdn.digitaloceanspaces.com/esana/images/lib/gamagedara-disanayake-n.jpg)

අද විපක්ෂයේ සිටිමින් අධ්‍යාපන ප්‍රතිසංස්කරණවලට විරෝධය දක්වන පිරිස් 80 දශකයේ අධ්‍යාපන ධවල පත්‍රිකාව ගෙනැවිත් මෙරට අධ්‍යාපනය විනාශ කිරීමට තීන්දුව තීරණ ගත් පිරිසක් බව නියෝජ්‍ය අමාත්‍ය ගමගෙදර දිසානායක පවසනවා.

ඔවුන් මේ වන විට අධ්‍යාපනය ආරක්ෂා කර ගන්නා බව පවසමින් සිදු කරන ව්‍යාජ රංගනය ජනතාවට තේරුම් ගැනීමට හැකියාව ඇති බවයි මාධ්‍ය වෙත අදහස් දක්වමින් නියෝජ්‍ය අමාත්‍යවරයා සඳහන් කළේ.

මේ වන විට කර කියා ගැනීමට දෙයක් නොහැකිව සිටින විපක්ෂය පුංචි පුංචි කාරණා අල්ලා ගනිමින් ආණ්ඩුව වට්ටන්නට හැකිදැයි බලමින් සිටින බව ඔහු ප්‍රකාශ කළා.

රටේ ජනයාගේ අපේක්ෂාවන් ඉටු කරමින්, ආණ්ඩුවක් ලෙස මෙම ගමන නොපැකිළිව ඉදිරියට යෑමට සූදානමින් සිටින බවයි මාධ්‍ය වෙත අදහස් දක්වමින් නියෝජ්‍ය අමාත්‍ය ගමගෙදර දිසානායක වැඩිදුරටත් සඳහන් කර සිටියේ.

