---
title: "ගංවතුර මැද කලාඔය පාලම මතින් බස් රථය ධාවනය කළ රියදුරු යළි රිමාන්ඩ්"
date: 2026-01-14 17:25:00
---

# ගංවතුර මැද කලාඔය පාලම මතින් බස් රථය ධාවනය කළ රියදුරු යළි රිමාන්ඩ්

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

පොලිස් නිලධාරීන්ගේ අණ නොතකා පිටාර ගලමින් තිබූ කලාඔය පාලම මතින් මගීන් 68 ක් රැගත් බස් රථයක් ධාවනය කර, මගීන් දෙදෙනකු මරණයට පත් කර තවත් මගීන් 66 දෙනකුගේ ජීවිත අනතුරේ හෙළීම සම්බන්ධයෙන් එම පෞද්ගලික බස් රථයේ රියදුරා ජනවාරි මස 21 දක්වා රක්ෂිත බන්ධනාගාරගත කිරීමට නියෝග කර තිබෙනවා.

අදාළ නඩුව අද (14) යළි කැඳවූ අවස්ථාවේදී නොච්චියාගම මහේස්ත්‍රාත් පී.ආර්.අයි. ජමීල් විසින් මෙම නියෝගය ලබාදී ඇති බවයි සඳහන් වන්නේ.

සැකකාර රියදුරාට එරෙහිව පොලීසිය එල්ල කර ඇති මිනීමැරුම් චෝදනා සහ මිනීමැරීමට තැත් කිරීමේ චෝදනා ඉවත් කරන ලෙස සැකකරුගේ නීතිඥයන් කළ ඉල්ලීම් තරයේ ප්‍රතික්ෂේප කළ මහේස්ත්‍රාත්වරයා, එම චෝදනා යටතේම නඩුව පවත්වාගෙන යාමට ද තීන්දු කර ඇති බවයි වැඩිදුරටත් සඳහන් වෙන්නේ.

