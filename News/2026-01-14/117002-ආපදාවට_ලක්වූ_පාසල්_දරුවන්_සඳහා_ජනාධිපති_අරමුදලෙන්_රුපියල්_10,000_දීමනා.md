---
title: "ආපදාවට ලක්වූ පාසල් දරුවන් සඳහා ජනාධිපති අරමුදලෙන් රුපියල් 10,000 දීමනාව ලබාදීම ඇරඹෙයි"
date: 2026-01-14 11:30:00
---

# ආපදාවට ලක්වූ පාසල් දරුවන් සඳහා ජනාධිපති අරමුදලෙන් රුපියල් 10,000 දීමනාව ලබාදීම ඇරඹෙයි

![Thumbnail](https://helakuru.sgp1.cdn.digitaloceanspaces.com/esana/images/lib/president-fund-new.jpg)

දිට්වා සුළි කුණාටුවෙන් පීඩාවට පත්වූ පාසල් දරුවන් වෙනුවෙන් ජනාධිපති අරමුදලෙන් ලබාදෙන දෙන රුපියල් 10,000 දීමනාව ලබාදීම මේ වන විට අරම්භ කර ඇති බව ජනාධිපති මාධ්‍ය අංශය පවසනවා.

ඊට අදාළ මූල්‍ය ප්‍රතිපාදන සියළුම දිස්ත්‍රික් ලේකම් කාර්යාල වෙත යොමු කර ඇති අතර, රජයෙන් ලබා දුන් රුපියල් 15,000 ක දීමනාව හිමිවූ සියලු පාසල් සිසුන්ට මෙම දීමනාව ද හිමිවන බවයි සඳහන් වෙන්නේ.

ජනාධිපති අනුර කුමාර දිසානායක පසුගිය අයවැය ඉදිරිපත් කළ අවස්ථාවේ සඳහන් කළ පරිදි, ආපදාවට ලක්වූ සෑම පාසල් සිසුවෙකුටම රුපියල් 25,000 ක මූල්‍ය ආධාර හිමි වනු ඇති බවයි වැඩිදුරටත් සඳහන් වෙන්නේ.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/69672458b3790pdf_page_0.jpeg)

