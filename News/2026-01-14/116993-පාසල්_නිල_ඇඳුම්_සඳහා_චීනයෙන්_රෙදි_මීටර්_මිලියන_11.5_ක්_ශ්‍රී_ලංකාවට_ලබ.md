---
title: "පාසල් නිල ඇඳුම් සඳහා චීනයෙන් රෙදි මීටර් මිලියන 11.5 ක් ශ්‍රී ලංකාවට ලබාදෙයි"
date: 2026-01-14 08:30:00
---

# පාසල් නිල ඇඳුම් සඳහා චීනයෙන් රෙදි මීටර් මිලියන 11.5 ක් ශ්‍රී ලංකාවට ලබාදෙයි

![Thumbnail](https://helakuru.sgp1.cdn.digitaloceanspaces.com/esana/images/lib/china-harini-lk.jpg)

මහජන චීන සමූහාණ්ඩුව විසින් පූර්ණ ප්‍රදානයක් ලෙස රෙදි මීටර් මිලියන 11.484 ක් මෙරටට ලබා දීමට පියවර ගෙන තිබෙනවා.

ඒ අනුව, පාසැල් නිල ඇඳුම් සඳහා වන මෙම රෙදි, නැව් වාර පහකින් ලැබීමට නියමිත අතර, මේ වන විට නැව් වාර 03 ක් කොළඹ වරාය වෙත ළඟා වී ඇති බවයි සඳහන් වන්නේ.

එම පාසල් නිල ඇඳුම් නිල වශයෙන් අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍යවරියට ප්‍රදානය කිරීම මෙරට මහජන චීන සමූහාණ්ඩුවේ චීන තානාපති Qi Zhenhong විසින් සිදු කර තිබෙනවා.

මෙවර පාසල් නිල ඇඳුම් රෙදි ලබා ගැනීම සඳහා 4,418,404 ක පමණ සිසුන් ප්‍රමාණයක් හිමිකම් ලබන අතර, එළැඹෙන 19 දින සිට කොට්ඨාස අධ්‍යාපන කාර්යාල වෙත එම රෙදි තොග බෙදා හැරීමට කටයුතු කරන බවයි වැඩිදුරටත් සඳහන් වන්නේ.

