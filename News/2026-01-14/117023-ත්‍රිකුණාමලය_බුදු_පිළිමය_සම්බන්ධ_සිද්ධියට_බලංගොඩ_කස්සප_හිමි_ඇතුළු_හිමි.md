---
title: "ත්‍රිකුණාමලය බුදු පිළිමය සම්බන්ධ සිද්ධියට බලංගොඩ කස්සප හිමි ඇතුළු හිමිවරුන් සිව් නමක් රිමාන්ඩ්"
date: 2026-01-14 16:30:00
---

# ත්‍රිකුණාමලය බුදු පිළිමය සම්බන්ධ සිද්ධියට බලංගොඩ කස්සප හිමි ඇතුළු හිමිවරුන් සිව් නමක් රිමාන්ඩ්

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

ත්‍රිකුණාමලය ප්‍රදේශයේ බුදු පිළිමයක් සම්බන්ධ සිද්ධියකට අදාළව, පූජ්‍ය බලංගොඩ කස්සප හිමියන් ඇතුළු ස්වාමීන් වහන්සේ සිව් නමක් සහ තවත් පුද්ගලයන් 5 දෙනෙකු රක්ෂිත බන්ධනාගාරගත කිරීමට ත්‍රිකුණාමලය මහේස්ත්‍රාත් අධිකරණය නියෝග කර තිබෙනවා.

ඒ අනුව, අදාළ නඩුව අද (14) කැඳවූ අවස්ථාවේදී, එම පිරිස ජනවාරි මස 19 වැනිදා දක්වා රක්ෂිත බන්ධනාගාරගත කිරීමට නියෝග කර ඇති බවයි සඳහන් වන්නේ.

ත්‍රිකුණාමලය විහාරස්ථානයක තැන්පත් කර තිබූ බුද්ධ ප්‍රතිමාවක් ඉවත් කිරීමට උත්සාහ කිරීමත් සමඟ 2025 වසරේ නොවැම්බර් මස 16 වැනිදා එහි නොසන්සුන්තාවයක් හටගෙන තිබුණා‍.

මෙම සිද්ධියට අදාළව එම ඉදිකිරීම් අනවසර බවට වෙරළ සංරක්ෂණ දෙපාර්තමේන්තුව විසින් පොලීසියට පැමිණිල්ලක් ද සිදු කර තිබුණු අතර, බුද්ධ ප්‍රතිමාව ඉවත් කිරීමට උත්සාහ කිරීමේදී හිමිවරුන්ගෙන් සහ ප්‍රදේශවාසීන්ගෙන් පොලීසියට දැඩි විරෝධයක් එල්ල වී තිබුණා.

