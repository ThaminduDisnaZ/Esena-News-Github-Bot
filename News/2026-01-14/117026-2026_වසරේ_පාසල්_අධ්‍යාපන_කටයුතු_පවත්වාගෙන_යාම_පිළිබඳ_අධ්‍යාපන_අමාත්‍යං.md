---
title: "2026 වසරේ පාසල් අධ්‍යාපන කටයුතු පවත්වාගෙන යාම පිළිබඳ අධ්‍යාපන අමාත්‍යංශයෙන් දැනුම්දීමක්"
date: 2026-01-14 17:50:00
---

# 2026 වසරේ පාසල් අධ්‍යාපන කටයුතු පවත්වාගෙන යාම පිළිබඳ අධ්‍යාපන අමාත්‍යංශයෙන් දැනුම්දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/school-students[1].jpg)

2026 ජනවාරි 21 දින සිට ආරම්භ වන පාසල් අධ්‍යාපන කටයුතු පවත්වාගෙන යාම සම්බන්ධයෙන් අධ්‍යාපන අමාත්‍යංශය විසින් නිවේදනයක් නිකුත් කර තිබෙනවා.

ඒ අනුව, 2026 වර්ෂයේදී 01 ශ්‍රේණියට ක්‍රියාත්මක කිරීමට යෝජිත නව අධ්‍යාපන ප්‍රතිසංස්කරණවලට අදාල විෂය මාලාවේ විධිමත් අධ්‍යයන කටයුතු පෙර උපදෙස් ලබාදුන් පරිදිම 2026 ජනවාරි 29 දින ආරම්භ කරන බවයි සඳහන් වෙන්නේ.

එසේම, 06 ශ්‍රේණිය සඳහා හඳුන්වාදීමට නියමිත නව විෂය නිර්දේශය ක්‍රියාත්මක කිරීම 2027 වර්ෂය දක්වා කල් දැමීමට තීරණය කර ඇති බවද එම නිවේදනය මඟින් අධ්‍යාපන අමාත්‍යංශය සඳහන් කරනවා.

2026 වසර තුළ 06 ශ්‍රේණියේ සිට 13 ශ්‍රේණිය දක්වා, දෛනික කාල පරිච්ඡේද සංඛ්‍යාව අටක් (08) ලෙස සංශෝධනය කළ යුතු අතර, එක් කාලඡේදයක් විනාඩි 40 ක් විය යුතු බවත්, පෙර වසරවල ක්‍රියාත්මක වූ ආකාරයටම කාලසටහන් සකස් කළ යුතු බවත් දැක්වෙනවා.

06 ශ්‍රේණිය සඳහා පෙර වර්ෂවලදී ක්‍රියාත්මක වූ විෂය නිර්දේශයම 2026 වර්ෂය සඳහා ද ක්‍රියාත්මක කළ යුතු අතර, 06 ශ්‍රේණිය සඳහා පසුගිය වසරේ සිසුන් භාවිත කළ පෙළපොත් ප්‍රධාන වශයෙන්ම භාවිතයට ගනිමින් අධ්‍යාපන කටයුතු සිදු කළ යුතු බවයි වැඩිදුරටත් සඳහන් වෙන්නේ.

මේ සම්බන්ධයෙන් නිකුත් කළ නිවේදනය පහතින්.‍

 

![Image](https://helakuru.sgp1.cdn.digitaloceanspaces.com/esana/images/69677cbb3bb7dpdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/69677cbb46e05pdf_page_1.jpeg)

