---
title: "ප්‍රදේශ කිහිපයකට නායයෑමේ අනතුරු ඇඟවීම් නිකුත් කෙරේ"
date: 2026-02-22 15:47:11
---

# ප්‍රදේශ කිහිපයකට නායයෑමේ අනතුරු ඇඟවීම් නිකුත් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/landslides-new[1].jpg)

පවතින අයහපත් කාලගුණ තත්ත්වයත් සමඟ නායයෑම් අනතුරු ඇඟවීම් යාවත්කාලීන කිරීමට ජාතික ගොඩනැඟිලි පර්යේෂණ සංවිධානය පියවර ගෙන තිබෙනවා.

ඒ අනුව මහනුවර දිස්ත්‍රික්කයේ උඩුනුවර, ගඟ ඉහළ කෝරළය, දොළුව, යටිනුවර; කෑගල්ල දිස්ත්‍රික්කයේ කෑගල්ල, යටියන්තොට, මාවනැල්ල, දෙහිඕවිට, අරණායක; මාතලේ දිස්ත්‍රික්කයේ ලග්ගල පල්ලේගම, අඹන්ගඟ කෝරළය, උකුවෙල, විල්ගමුව, රත්තොට සහ රත්නපුර දිස්ත්‍රික්කයේ රත්නපුර යන ප්‍රාදේශීය ලේකම් කොට්ඨාස සඳහා රතු නිවේදන නිකුත් කර තිබෙනවා.

එසේ ම බදුල්ල දිස්ත්‍රික්කයේ මීගහකිවුල, කන්දේකැටිය, හපුතලේ, පස්සර සහ බණ්ඩාරවෙල; හම්බන්තොට දිස්ත්‍රික්කයේ වලස්මුල්ල; මහනුවර දිස්ත්‍රික්කයේ උඩපළාත, උඩුනුවර, පාතහේවාහැට, පස්බාගේ කෝරළය; කෑගල්ල දිස්ත්‍රික්කයේ දැරණියගල සහ බුලත්කොහුපිටිය; කුරුණෑගල දිස්ත්‍රික්කයේ මල්ලවපිටිය; මොනරාගල දිස්ත්‍රික්කයේ වැල්ලවාය; නුවරඑළිය දිස්ත්‍රික්කයේ මතුරට, කොත්මලේ බටහිර, කොත්මලේ නැගෙනහිර, හඟුරක්කෙත සහ රත්නපුර දිස්ත්‍රික්කයේ කුරුවිට, නිවිතිගල, ඇහැලියගොඩ සහ කොලොන්න යන ප්‍රාදේශීය ලේකම් කොට්ඨාස සඳහා විමසිලිමත් බවින් සිටින ලෙස ද අනතුරු අඟවා තිබෙනවා.

මීට අමතර ව බදුල්ල දිස්ත්‍රික්කයේ හල්දුම්මුල්ල; ගාල්ල දිස්ත්‍රික්කයේ නියාගම; මහනුවර දිස්ත්‍රික්කයේ මැදදුම්බර, පාතදුම්බර; මොනරාගල දිස්ත්‍රික්කයේ බඩල්කුඹුර; නුවරඑළිය දිස්ත්‍රික්කයේ නිල්දණ්ඩාහින්න, වලපනේ, නෝවුඩ්, අඹගමුව සහ රත්නපුර දිස්ත්‍රික්කයේ කිරිඇල්ල, කළවාන සහ අයගම යන ප්‍රාදේශීය ලේකම් කොට්ඨාස සඳහා අවධානයෙන් සිටින ලෙසත් ජාතික ගොඩනැඟිලි පර්යේෂණ සංවිධානය අනතුරු අඟවා තිබෙනවා.

