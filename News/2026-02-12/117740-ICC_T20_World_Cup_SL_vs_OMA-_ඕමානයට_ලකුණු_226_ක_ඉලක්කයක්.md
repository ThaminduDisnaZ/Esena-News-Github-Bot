---
title: "ICC T20 World Cup SL vs OMA: ඕමානයට ලකුණු 226 ක ඉලක්කයක්"
date: 2026-02-12 12:44:20
---

# ICC T20 World Cup SL vs OMA: ඕමානයට ලකුණු 226 ක ඉලක්කයක්

![Thumbnail](https://helakuru.sgp1.cdn.digitaloceanspaces.com/esana/images/lib/t20-sl-vs-oman-lk.jpg)

2026 විස්සයි විස්ස ලෝක කුසලාන ක්‍රිකට් තරගාවලියේ ශ්‍රී ලංකා කණ්ඩායම හා ඕමාන කණ්ඩායම අතර තරගය මේ වන විට පැවැත්වෙනවා.

ඒ අනුව, තරගයේ කාසියේ වාසිය දිනාගත් ඕමාන කණ්ඩායම පළමුවෙන් පන්දුවට පහරදීමට ශ්‍රී ලංකා කණ්ඩායමට ආරාධනා කළ අතර ඔවුන් සිය පන්දුවාර 20 තුළ කඩුලු 5 ක් දැවී ලකුණු 225 ක් ලබාගත්තා.

පන්දුවට පහරදීමේදී ශ්‍රී ලංකා කණ්ඩායම වෙනුවෙන් පවන් රත්නායක ලකුණු 60 ක්, කුසල් මෙන්ඩිස් ලකුණු 61 ක් හා ලංකා පිතිකරුවෙකු විස්සයි විස්ස තරගයක වාර්තා කළ වේගවත්ම අර්ධ ශතකය පන්දු 19 කින් වාර්තා කරමින් දසුන් ශානක ලකුණු 50 ක් ලබාගත්තා.

පන්දු යැවීමේදී ඕමාන කණ්ඩායම වෙනුවෙන් Jiten Ramanandi කඩුලු 2 ක් බිඳ හෙළීමට සමත් වුණා.

ඒ අනුව ජයග්‍රහණය සඳහා ඕමාන කණ්ඩායමට හිමිවී ඇති ඉලක්කය ලකුණු 226 ක්.

 

![Image](https://helakuru.sgp1.cdn.digitaloceanspaces.com/esana/images/698d7d5a7e069pdf_page_0.jpeg)

