---
title: "බොරැල්ලේ පාසලක තාප්පයක් කඩා වැටී සිසුන් තිදෙනකු රෝහල්ගත කෙරේ"
date: 2026-02-12 13:45:00
---

# බොරැල්ලේ පාසලක තාප්පයක් කඩා වැටී සිසුන් තිදෙනකු රෝහල්ගත කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/hospital-new-archived.jpg)

බොරැල්ල ප්‍රදේශයේ පාසලක තාප්පයක් කඩා වැටීමෙන් සිසුන් තිදෙනකු තුවාල ලබා තිබෙනවා.

ප්‍රතිසංස්කරණ කටයුත්තක් සඳහා යොදවා තිබූ බැකෝ යන්ත්‍රයක් තාප්පයේ ගැටීමෙන් එය මෙලෙස කඩා වැටී ඇති බවයි සඳහන් වන්නේ.

එම අවස්ථාවේ ඒ අසල සිටි සිසුන් තිදෙනකු ඊට යටවී ඇති අතර, ඔවුන් මුදාගෙන ප්‍රතිකාර සඳහා කොළඹ ජාතික රෝහලට ඇතුළත් කර ඇති බවත්, ඉන් එක් සිසුවකුගේ තත්ත්වය බරපතළ බවයි සඳහන් වන්නේ.

මෙලෙස තුවාල ලබා ඇත්තේ එම අවස්ථාවේ පාසල් ක්‍රීඩා පිටියේ සිටි 16 හැවිරිදි සිසුන් තිදෙනකු වන අතර සිද්ධියට අදාළ 48 හැවිරිදි බැකෝ යන්ත්‍ර රියදුරු අත්අඩංගුවට ගෙන තිබෙනවා.

