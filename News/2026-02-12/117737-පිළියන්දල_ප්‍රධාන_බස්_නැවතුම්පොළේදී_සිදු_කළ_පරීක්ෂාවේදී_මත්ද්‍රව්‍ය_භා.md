---
title: "පිළියන්දල ප්‍රධාන බස් නැවතුම්පොළේදී සිදු කළ පරීක්ෂාවේදී මත්ද්‍රව්‍ය භාවිත කළ රියදුරන් 07 දෙනෙක් අත්අඩංගුවට"
date: 2026-02-12 13:30:00
---

# පිළියන්දල ප්‍රධාන බස් නැවතුම්පොළේදී සිදු කළ පරීක්ෂාවේදී මත්ද්‍රව්‍ය භාවිත කළ රියදුරන් 07 දෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

මත්ද්‍රව්‍ය භාවිත කර පෞද්ගලික මගී බස් රථවල සේවයේ යෙදෙමින් සිටි රියදුරන් සහ කොන්දොස්තරවරුන් හත් දෙනෙකු පිළියන්දලදී අත්අඩංගුවට ගෙන තිබෙනවා.

ඒ අනුව, පිළියන්දල ප්‍රධාන බස් නැවතුම්පොළේදී ජාතික ප්‍රවාහන වෛද්‍ය ආයතනයේ විශේෂ බස් රථයක් තුළ සිදු කළ පරීක්ෂාවෙන් පසු මෙසේ ඔවුන් අත්අඩංගුවට ගෙන ඇති බවයි සඳහන් වන්නේ.

බස් රථ රියදුරන් සහ කොන්දොස්තරවරුන් 170 ක් එහිදී පරීක්ෂාවට ලක් කර ඇති අතර, නුගේගොඩ ජාතික ප්‍රවාහන වෛද්‍ය ආයතනය සහ පිළියන්දල පොලිසිය ඒකාබද්ධව පුරා පැය පහකට ආසන්න කාලයක් එම පරීක්ෂා කිරීම සිදු කර ඇති බවයි සඳහන් වන්නේ.

අත්අඩංගුවට ගත් සැකකරුවන් කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර, සිද්ධිය සම්බන්ධයෙන් වැඩිදුර විමර්ශන ක්‍රියාත්මක වනවා.

