---
title: "වෙළෙඳ නෞකා ආරක්ෂක කණ්ඩායම්වලට පහසුකම් සැපයීමෙන් ඩොලර් ලක්ෂ 06 කට ආසන්න මුදලක් නාවික හමුදාව උපයයි"
date: 2026-02-12 11:00:00
---

# වෙළෙඳ නෞකා ආරක්ෂක කණ්ඩායම්වලට පහසුකම් සැපයීමෙන් ඩොලර් ලක්ෂ 06 කට ආසන්න මුදලක් නාවික හමුදාව උපයයි

![Thumbnail](https://helakuru.sgp1.cdn.digitaloceanspaces.com/esana/images/lib/doller-new[1].jpg)

වෙළෙඳ නෞකා ආරක්ෂක කණ්ඩායම් සඳහා පහසුකම් සැපයීමේ මෙහෙයුම් මඟින් මාස 04 ක් තුළ අමෙරිකානු ඩොලර් ලක්ෂ 06 කට ආසන්න විදේශ විනිමයක් උපයාගෙන ඇති බව ශ්‍රී ලංකා නාවික හමුදාව පවසනවා.

ඒ අනුව, මෙහෙයුම් ආරම්භ කළ පසුගිය වසරේ ඔක්තෝබර් 03 සිට මාස හතරක් තුළ අමෙරිකානු ඩොලර් 598,250 ක විදේශීය විනිමයක් උපයාගෙන ඇති බවයි එහි අධ්‍යක්ෂ ජනරාල් මෙහෙයුම් රියර් අද්මිරාල් හර්ෂ ද සිල්වා සඳහන් කළේ.

ශ්‍රී ලංකා නාවික හමුදාව විසින් විදේශීය පෞද්ගලික සමුද්‍රීය ආරක්ෂක සමාගම් සමඟ ගිවිසුම්ගත වෙමින්, වෙළෙඳ නෞකා ආරක්ෂක කණ්ඩායම් සඳහා පහසුකම් සැපයීමේ මෙහෙයුම් කටයුතු ආරම්භ කර තිබුණා.

