---
title: "රැඳවුම් නියෝග මත ප්‍රශ්න කළ සැකකාරියක් අනාවරණය කළ තොරතුරු හරහා දේපළ රැසක් ගැන තොරතුරු සොයා ගනියි"
date: 2026-02-12 11:55:00
---

# රැඳවුම් නියෝග මත ප්‍රශ්න කළ සැකකාරියක් අනාවරණය කළ තොරතුරු හරහා දේපළ රැසක් ගැන තොරතුරු සොයා ගනියි

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

රැඳවුම් නියෝග මත ප්‍රශ්න කෙරුණු සැකකාරියකගෙන් අනාවරණය වූ තොරතුරු මත අයිස් මත්ද්‍රව්‍ය, ගිනි අවියක් හා ව්‍යාජ අංක තහඩු ඇතුළු දේපළ රැසක් සොයා ගැනීමට ගල්කිස්ස පොලිස් නිලධාරීන් සමත් වී තිබෙනවා.

ගල්කිස්ස පොලිස් ස්ථානය මඟින් අයිස් මත්ද්‍රව්‍ය සන්තකයේ තබා ගැනීම සම්බන්ධයෙන් අත්අඩංගුවට ගත් රත්මලාන ප්‍රදේශයේ පදිංචි සැකකාරියක් මෙලෙස රැඳවුම් නියෝග මත රඳවා තබාගෙන වැඩිදුර විමර්ශන සිදු කර තිබුණා.

එම සැකකාරියගෙන් අනාවරණය වූ තොරතුරු මත ඊයේ (11) දින සවස විමර්ශන නිලධාරීන් විසින් ගල්කිස්ස පොලිස් වසමේ පිරිවෙන පාර ප්‍රදේශයේ නිවසක් පරීක්ෂාවට ලක් කර තිබෙනවා.

එම නිවසේ තිබී අයිස් මත්ද්‍රව්‍ය ග්‍රෑම් 10 යි මිලිග්‍රෑම් 260 ක්, මුදල් රුපියල් ලක්ෂ 08 ක්, ගිනි අවියක්, ජීව පතොරමක්, විවිධ වාහනවලට අයත් ඉදිරිපස හා පිටුපස ව්‍යාජ වාහන අංක තහඩු හා රන් භාණ්ඩ ඇතුළු තවත් භාණ්ඩ රැසක් සොයා ගැනීමට හැකි වී තිබෙනවා.

 

![Image](https://helakuru.sgp1.cdn.digitaloceanspaces.com/esana/images/698d65f47f637pdf_page_0.jpeg)

