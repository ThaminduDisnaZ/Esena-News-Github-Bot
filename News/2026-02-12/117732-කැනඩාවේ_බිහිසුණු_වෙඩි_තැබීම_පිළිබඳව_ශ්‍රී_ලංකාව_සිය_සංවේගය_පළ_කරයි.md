---
title: "කැනඩාවේ බිහිසුණු වෙඩි තැබීම පිළිබඳව ශ්‍රී ලංකාව සිය සංවේගය පළ කරයි"
date: 2026-02-12 10:40:00
---

# කැනඩාවේ බිහිසුණු වෙඩි තැබීම පිළිබඳව ශ්‍රී ලංකාව සිය සංවේගය පළ කරයි

![Thumbnail](https://helakuru.sgp1.cdn.digitaloceanspaces.com/esana/images/lib/vijitha-herath-ty.jpg)

කැනඩාවේ බ්‍රිටිෂ් කොලොම්බියා ප්‍රදේශයේ පාසලක සිදු වූ වෙඩි තැබීමේ සිද්ධිය සම්බන්ධයෙන් විදේශ අමාත්‍ය විජිත හේරත් එරට රජය වෙත සිය සංවේගය පළ කර තිබෙනවා.

ඒ අනුව, අදාළ සිද්ධියෙන් මිය ගිය සහ තුවාල ලැබූ පුද්ගලයන් වෙත ශ්‍රී ලංකා රජය සහ ජනතාව වෙනුවෙන් සිය ශෝකය පළ කරන බවයි සිය X ගිණුමේ සටහනක් තබමින් විදේශ කටයුතු අමාත්‍යවරයා සඳහන් කර තිබෙන්නේ.

කැනඩාවේ බ්‍රිටිෂ් කොලොම්බියා ප්‍රදේශයේ ස්ථාන දෙකක සිදු වූ වෙඩි තැබීම්වලින් සැකකරු ඇතුළුව පුද්ගලයන් 10 දෙනකු මිය ගොස් තවත් 25 දෙනකු තුවාල ලබා තිබුණා.

 

![Image](https://helakuru.sgp1.cdn.digitaloceanspaces.com/esana/images/698d54c01b379pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/698d54ed39644pdf_page_0.jpeg)

