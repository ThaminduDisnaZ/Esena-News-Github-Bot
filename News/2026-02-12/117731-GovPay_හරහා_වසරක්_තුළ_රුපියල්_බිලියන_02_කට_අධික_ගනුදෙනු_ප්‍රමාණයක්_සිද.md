---
title: "GovPay හරහා වසරක් තුළ රුපියල් බිලියන 02 කට අධික ගනුදෙනු ප්‍රමාණයක් සිදු කරයි"
date: 2026-02-12 11:35:00
---

# GovPay හරහා වසරක් තුළ රුපියල් බිලියන 02 කට අධික ගනුදෙනු ප්‍රමාණයක් සිදු කරයි

![Thumbnail](https://helakuru.sgp1.cdn.digitaloceanspaces.com/esana/images/lib/govpay-fines.jpg)

රජයේ සේවාවන් සමඟ පුරවැසියන් ගනුදෙනු කරන ආකාරය සරල සහ කාර්යක්ෂම කරමින් හඳුන්වා දුන් GovPay පද්ධතිය, සිය මෙහෙයුම් ආරම්භ කර සාර්ථක වසරක් සම්පූර්ණ කර ඇති බව ඩිජිටල් ආර්ථික කටයුතු අමාත්‍යාංශය පවසනවා.

ඒ අනුව, පසුගිය වසරක කාලය තුළ GovPay හරහා රුපියල් බිලියන 2.7 කට අධික ඩිජිටල් ගනුදෙනු ප්‍රමාණයක් සිදු කර ඇති අතර, මේ වන විට රාජ්‍ය ආයතන 252 කට අධික ප්‍රමාණයක් සාර්ථකව මෙයට සම්බන්ධ වී ඇති බවයි එම අමාත්‍යාංශය සඳහන් කළේ.

සමස්ත ලංකා රථවාහන දඩ ගෙවීමේ පද්ධතිය (All Island Traffic Fine System) හඳුන්වාදීම GovPay ලැබූ ජයග්‍රහණයක් බවත්, මීට පෙර පැවති කාලය වැය වන සහ වෙහෙසකර දඩ ගෙවීමේ ක්‍රමවේදය වෙනුවට, දැන් ඕනෑම රියදුරකුට තමන්ගේ ස්මාර්ට් ජංගම දුරකථනය හරහා හෝ ලංකාපේ (LankaPay) ජාලය හා සම්බන්ධිත ඕනෑම බැංකු පද්ධතියක් හරහා ක්ෂණිකව දඩ මුදල් ගෙවීමේ පහසුව මේ හරහා සලසා තිබෙනවා.

රජයේ ආදායම් එකතු කිරීමේ ක්‍රියාවලිය ඩිජිටල්කරණය කිරීම හරහා මූල්‍ය විනිවිදභාවය තහවුරු කිරීමටත්, දූෂණය අවම කිරීමටත් මේ හරහා සුවිශේෂී දායකත්වයක් ලැබී ඇති බවයි ඩිජිටල් ආර්ථික කටයුතු අමාත්‍යාංශය වැඩිදුරටත් ප්‍රකාශ කළේ.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/698d5358939c9pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/698d53589e4c2pdf_page_1.jpeg)

 

![Image](https://helakuru.sgp1.cdn.digitaloceanspaces.com/esana/images/698d53666f8a1pdf_page_0.jpeg)

