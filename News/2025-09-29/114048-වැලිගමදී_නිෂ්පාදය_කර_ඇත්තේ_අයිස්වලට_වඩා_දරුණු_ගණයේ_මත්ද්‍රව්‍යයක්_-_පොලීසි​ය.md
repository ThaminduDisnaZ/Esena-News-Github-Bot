---
title: "වැලිගමදී නිෂ්පාදය කර ඇත්තේ අයිස්වලට වඩා දරුණු ගණයේ මත්ද්‍රව්‍යයක් - පොලීසි​ය"
date: 2025-09-29 09:26:04
---

# වැලිගමදී නිෂ්පාදය කර ඇත්තේ අයිස්වලට වඩා දරුණු ගණයේ මත්ද්‍රව්‍යයක් - පොලීසි​ය

![Thumbnail](https://helakuru.sgp1.cdn.digitaloceanspaces.com/esana/images/lib/ice-drags[1].jpg)

අයිස් හෙවත් මෙතැම්ෆෙටමීන් මත්ද්‍රව්‍ය​යට වඩා දරුණු ගණයේ මත්ද්‍රව්‍ය​යක් මෙරටදී නිෂ්පාදනය කර ඇති බවට තොරතුරු අනාවරණය වී ඇති බව පොලීසිය පවසනවා.

පසුගියදා වැලිගම ප්‍රදේශයේ නවාතැන්පලකදී සොයාගත් මත්ද්‍රව්‍ය සාම්පල පරීක්ෂාවෙන් මේ බව තහවුරු වී ඇති බවයි පොලීසිය සඳහන් කළේ.

එම මත්ද්‍රව්‍ය සාම්පල සම්බන්ධයෙන් රජයේ රස පරීක්ෂක දෙපාර්තමේන්තුවේ මූලික පරීකෂණවලට අනුව අනාවරණය වී ඇත්තේ එම ස්ථානයේ තිබී ඇත්තේ අයිස් මත්ද්‍රව්‍යවලට වඩා භායානක නව මත්ද්‍රව්‍යක් බවයි.

ඊට අදාළ වාර්තාව ඉදිරි දින කිහිපය තුල නිකුත් කිරීමට බලාපොරොත්තුවන බවයි පොලීසිය වැඩිදුරටත් ප්‍රකාශ කළේ.

විදෙස් ජාතිකයෙක් විසින් අදාළ ස්ථානය පවත්වාගෙන ගොස් තිබූ අතර එහි මත්ද්‍රව්‍ය නිෂ්පාදනය කරමින් සිටි තවත් විදෙස් ජාතික තරුණයෙකු අත්අඩංගුවට ගෙන තිබුණා.

