---
title: "මාලිමා‍ මන්ත්‍රීවරුන්ගේ වැටුප් ගැන ගම්මන්පිලගෙන් අල්ලස් කොමිසම වෙත පැමිණිල්ලක්"
date: 2025-09-29 11:25:00
---

# මාලිමා‍ මන්ත්‍රීවරුන්ගේ වැටුප් ගැන ගම්මන්පිලගෙන් අල්ලස් කොමිසම වෙත පැමිණිල්ලක්

![Thumbnail](https://helakuru.sgp1.cdn.digitaloceanspaces.com/esana/images/lib/gammanpila-jkoi.jpg)

පිවිතුරු හෙළ උරුමයේ නායක උදය ගම්මන්පිල විසින් අද (29) පෙරවරුවේ අල්ලස් කොමිසම වෙත පැමිණිල්ලක් ඉදිරිපත් කර තිබෙනවා.

ආණ්ඩුවේ මන්ත්‍රීවරුන් විසින් ලබා ගන්නා ලද මාසික වැටුප පක්ෂ අරමුදලට යොමු කර, දේශපාලන කටයුතු සිදු කිරීම සම්බන්ධයෙන් අදාළ පැමිණිල්ල ගොනුකළ බවයි මාධ්‍ය වෙත අදහස් දක්වමින් හිටපු මන්ත්‍රීවරයා ප්‍රකාශ කළේ.

පාර්ලිමේන්තු මන්ත්‍රීවරුන් වෙත ලබාදෙන මාසික දීමනාව ඔවුන්ට අවැසි ආකාරයට වියදම් කළ නොහැකි බවයි අල්ලස් කොමිසම වෙත පැමිණිල්ලක් ගොනු කිරීමෙන් අනතුරුව මාධ්‍ය වෙත අදහස් දක්වමින් ඔහු පැවසුවේ.

ඒ අනුව, මාසිකව කෝටි 03කට වඩා වැඩි මුදලක් ආණ්ඩුවේ මන්ත්‍රීවරු 159 දෙනා විසින් ලබා ගනිමින්, එය පක්ෂ අරමුදල වෙත බැර කර, දේශපාලන කටයුතු වෙනුවෙන් යොදා ගැනීම මහජන මුදල් අවභාවිත කිරීමක් වන බවත්, ඒ අනුව මේ සම්බන්ධව විමර්ශනය කරන ලෙසයි ඔහු වැඩිදුරටත් ඉල්ලා ත‍ිබෙන්නේ.

