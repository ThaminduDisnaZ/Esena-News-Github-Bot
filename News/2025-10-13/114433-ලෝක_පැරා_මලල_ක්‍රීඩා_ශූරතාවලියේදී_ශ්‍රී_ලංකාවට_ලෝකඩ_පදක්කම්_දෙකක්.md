---
title: "ලෝක පැරා මලල ක්‍රීඩා ශූරතාවලියේදී ශ්‍රී ලංකාවට ලෝකඩ පදක්කම් දෙකක්"
date: 2025-10-13 12:40:00
---

# ලෝක පැරා මලල ක්‍රීඩා ශූරතාවලියේදී ශ්‍රී ලංකාවට ලෝකඩ පදක්කම් දෙකක්

![Thumbnail](https://helakuru.sgp1.cdn.digitaloceanspaces.com/esana/images/lib/para-athletics-championships.jpg)

මෙවර ලෝක පැරා මලල ක්‍රීඩා ශූරතාවලියේදී ශ්‍රී ලංකාව නියෝජනය කළ ප්‍රදීප් සෝමසිරි, T47 කාණ්ඩයේ මීටර් 1,500 ඉසව්වෙන් 03.53.7 ක කාලයක් වාර්තා කරමින් ලෝකඩ පදක්කමක් දිනා ගෙන තිබෙනවා.

එසේම, නුවන් ඉන්දික ගමගේ, T44 කාණ්ඩයේ දුර පැනීමේ ඉසව්වෙන් මීටර් 6.46 ක දුරක් වාර්තා කරමින් ලෝකඩ පදක්කමක් දිනා ගෙන ඇති බවයි සඳහන් වන්නේ.

රටවල් 100 කට වැඩි ප්‍රමාණයක් නියෝජනය කරමින්, ක්‍රීඩක ක්‍රීඩිකාවන් 1,000 කට වැඩි පිරිසකගේ සහභාගීත්වයෙන් ලෝක පැරා මලල ක්‍රීඩා ශූරතාවලිය පසුගියදා ඉන්දියාවේ නවදිල්ලි හිදී පැවැත් වූ අතර, එහිදී ශ්‍රී ලංකාව නියෝජනය කරමින් ක්‍රීඩකයින් 05 දෙනෙකු ඉසව් 09 ක් සඳහා සහභාගී වී තිබෙනවා.

