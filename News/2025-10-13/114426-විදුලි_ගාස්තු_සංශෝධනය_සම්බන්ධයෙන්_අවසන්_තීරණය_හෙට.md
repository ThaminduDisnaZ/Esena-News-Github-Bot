---
title: "විදුලි ගාස්තු සංශෝධනය සම්බන්ධයෙන් අවසන් තීරණය හෙට"
date: 2025-10-13 10:50:00
---

# විදුලි ගාස්තු සංශෝධනය සම්බන්ධයෙන් අවසන් තීරණය හෙට

![Thumbnail](https://helakuru.sgp1.cdn.digitaloceanspaces.com/esana/images/lib/electrycity-miter-archived.jpg)

විදුලි ගාස්තු සංශෝධනය සම්බන්ධයෙන් අවසන් තීරණය හෙට (14) දින ප්‍රකාශයට පත් කරන බව ශ්‍රී ලංකා මහජන උපයෝගිතා කොමිෂන් සභාව පවසනවා.

ඒ අනුව, අද (13) දිනය තුළ මෙම කටයුත්තට අදාළ සියලුම අධ්‍යයනයන් සිදු කර අවසන් කරන බවයි එහි ආයතන හා සන්නිවේදන අංශයේ අධ්‍යක්ෂක ජයනාත් හේරත් සඳහන් කළේ.

මේ වන විට ශ්‍රී ලංකා මහජන උපයෝගිතා කොමිසමට වාචිකව සහ ලිඛිතව යෝජනා 1,000කට ආසන්න සංඛ්‍යාවක් ලැබී ඇති බවද ඔහු ප්‍රකාශ කළා.

මෙවර, ලංකා විදුලිබල මණ්ඩලය විසින් විදුලි ගාස්තු 6.8% කින් වැඩි කිරීමට යෝජනා කර ඇති බවයි සඳහන් වන්නේ.

