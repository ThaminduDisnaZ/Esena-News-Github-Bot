---
title: "UPDATE: ගල්කිස්ස උසාවියේ සිදුවීම සමථ මණ්ඩලයට යොමු කිරීමට නියෝග"
date: 2025-10-13 12:21:23
---

# UPDATE: ගල්කිස්ස උසාවියේ සිදුවීම සමථ මණ්ඩලයට යොමු කිරීමට නියෝග

![Thumbnail](https://helakuru.sgp1.cdn.digitaloceanspaces.com/esana/images/lib/court-2.jpg)

ගල්කිස්ස උසාවියේදී පොලිස් නිලධාරියෙක් හා නීතිඥවරයෙක් අතර සිදු වූ සිදුවීම සමථ මණ්ඩලයට යොමු කිරීමට අධීකරණය විසින් නියෝග කර තිබෙනවා.

ඒ අනුව, අදාළ නඩුව අද (13) කැඳවූ අවස්ථාවේදී දෙපාර්ශ්වය වෙනුවෙන් කරුණු දැක්වූ නීතිඥයන් සඳහන් කර ඇත්තේ, යුක්තිය පසිඳලීම සඳහා නීතිඥයන් සහ පොලීසිය යන දෙපාර්ශ්වයම වැදගත් කාර්යභාරයක් ඉටු කරන බවයි.

මෙම සිදුවීම සම්බන්ධයෙන් මතුව ඇති තත්ත්වය, මින් ඉදිරියට ගෙන යාමකින් තොරව සමථයකට පත් කර ගැනීම සඳහා දෙපාර්ශ්වයේම නීතිඥයන් වැඩිදුරටත් කරුණු දක්වා ඇති බවයි සඳහන් වන්නේ.

ඒ අනුව, අදාළ කරුණු සලකා බැලූ මහේස්ත්‍රාත්වරයා, චෝදනා එල්ල වූ පොලිස් කොස්තාපල්වරයා රුපියල් ලක්ෂය බැගින් වූ ශරීර ඇප 02 ක් මත මුදා හැරීමටත්, සිදුවීම සමථ මණ්ඩලය වෙත යොමු කිරීමටත් නියෝග කර තිබෙනවා.

