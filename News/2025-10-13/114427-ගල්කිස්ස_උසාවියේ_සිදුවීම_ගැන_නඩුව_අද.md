---
title: "ගල්කිස්ස උසාවියේ සිදුවීම ගැන නඩුව අද"
date: 2025-10-13 10:03:52
---

# ගල්කිස්ස උසාවියේ සිදුවීම ගැන නඩුව අද

![Thumbnail](https://helakuru.sgp1.cdn.digitaloceanspaces.com/esana/images/lib/police-mount.jpg)

ගල්කිස්ස අධිකරණ පරිශ්‍රය තුළදී නීතිඥවරයෙකු සහ පොලිස් කොස්තාපල්වරයෙකු අතර ඇති වූ සිද්ධියට අදාළ නඩුව අද (13) යළි කැඳවීමට නියමිතව තිබෙනවා.

එම අධිකරණ පරිශ්‍රයෙන් නීතිඥවරයෙකුගේ මෝටර් රථයක් පිටතට ගැනීමේදී ඇති වූ සිද්ධියක් මුල් කර ගනිමින් අදාළ පොලිස් නිලධාරියා විසින් නීතිඥවරයාට පහර දුන් බවට පැමිණිල්ලක් ඉදිරිපත් කර තිබුණු බවයි පොලීසිය සඳහන් කළේ.

එම සිද්ධියට අදාළව අත්අඩංගුවට ගත් පොලිස් කොස්තාපල්වරයා පසුගියදා ගල්කිස්ස අධිකරණයට ඉදිරිපත් කිරීමෙන් අනතුරුව, අද (13) දිනය දක්වා ඔහු රක්ෂිත බන්ධනාගාරගත කර තිබෙනවා.

පොලිස් නිලධාරියා වෙනුවෙන් කිසිදු නීතිඥවරයෙකු අධිකරණයේ පෙනී නොසිටි අතර, අද (13) දිනයේදී රජයේ නීතිඥවරයෙකු පොලිස් කොස්තාපල්වරයා වෙනුවෙන් ගල්කිස්ස අධිකරණය හමුවේ පෙනී සිටින බවයි පොලිස්පති ප්‍රියන්ත වීරසූරිය සඳහන් කර සිටියේ.

