---
title: "එජාප හා එකතුවීම වෙනුවෙන් ඕනෑම පරිත්‍යාගයක් කරන්න ලෑස්තියි - බන්දුල ලාල් බණ්ඩාරිගොඩ"
date: 2025-10-13 19:50:00
---

# එජාප හා එකතුවීම වෙනුවෙන් ඕනෑම පරිත්‍යාගයක් කරන්න ලෑස්තියි - බන්දුල ලාල් බණ්ඩාරිගොඩ

![Thumbnail](https://helakuru.sgp1.cdn.digitaloceanspaces.com/esana/images/lib/bandulal-bandarigoda-media.jpg)

එක්සත් ජාතික පක්ෂය හා සමගි ජන බලවේගය එක්වීම ගැටලුවක් නොවන බව සමගි ජන බලවේගයේ හිටපු පාර්ලිමේන්තු මන්ත්‍රී බන්දුල ලාල් බණ්ඩාරිගොඩ පවසනවා.

එක්සත් ජාතික පක්ෂයේ සහ සමගි ජන බලවේගය යන දේශපාලන ව්‍යාපාර දෙකෙහිම තිබෙන්නේ එකම ප්‍රතිපත්තියක් නම්, එම දේශපාලන ව්‍යාපාර දෙක‍ සඳහා බෙදී ඉන්නේ එකම කණ්ඩායමක සිටි පාක්ෂිකයන් නම්, එම දේශපාලන ව්‍යාපාර දෙකටම එකතු වී රටට නායකත්වය ලබා දිය හැකි නම්, එකතුවීමේ කිසිදු ගැටළුවක් නොමැති බවයි මාධ්‍ය හමුවකට එක් වෙමින් ඔහු සඳහන් කළේ.

මෙම එක්වීම වෙනුවෙන් ඕනෑම පරිත්‍යාගයක් සිදු කිරීමට තමා සූදානම් බවද මන්ත්‍රීවරයා පවසා සිටියා.

තමාගේ පෞද්ගලික න්‍යාය පත්‍ර වෙනුවෙන් මෙම එක් වීමට ඇති අවස්ථාව කඩාකප්පල් කර, පක්ෂයටත්, රටටත් ද්‍රෝහී නොවන ලෙස ඉහළ නායකයන්ගෙන් ඉල්ලා සිටින බවයි හිටපු පාර්ලිමේන්තු මන්ත්‍රී බන්දුල ලාල් බණ්ඩාරිගොඩ වැඩිදුරටත් ප්‍රකාශ කර සිටියේ.

