---
title: "සැප්තැම්බර් මාසයේදී විදෙස් ශ්‍රමිකයින්ගෙන් මෙරටට ඩොලර් මිලියන 695 ක්"
date: 2025-10-13 11:10:00
---

# සැප්තැම්බර් මාසයේදී විදෙස් ශ්‍රමිකයින්ගෙන් මෙරටට ඩොලර් මිලියන 695 ක්

![Thumbnail](https://helakuru.sgp1.cdn.digitaloceanspaces.com/esana/images/lib/central-bank[1].jpg)

මෙම වසරේ සැප්තැම්බර් මාසයේදී විදෙස් ශ්‍රමිකයින් විසින් අමෙරිකානු ඩොලර් මිලියන 695.7 ක විදෙස් ප්‍රේෂණ ප්‍රමාණයක් මෙරටට එවා ඇති බව ශ්‍රී ලංකා මහ බැංකුව පවසනවා.

පසුගිය 2024 වසරේ සැප්තැම්බර් මාසයේදී ලැබුණු විදෙස් ප්‍රේෂණ ප්‍රමාණය අමෙරිකානු ඩොලර් මිලියන 555.6 ක් බවයි මහ බැංකුව නිකුත් කළ වාර්තාවක දැක්වෙන්නේ.

ඒ අනුව, මෙම වසරේ සැප්තැම්බර් මාසයේදී ගිය වසරේ සැප්තැම්බර් මාසයට සාපේක්ෂව විදෙස් ප්‍රේෂණ ප්‍රමාණය අමෙරිකානු ඩොලර් මිලියන 140.1 ක ඉහළ යෑමක් පෙන්නුම් කර තිබෙනවා.

මෙම වසරේ ජනවාරි 01 වැනිදා සිට මේ දක්වා විදෙස් ප්‍රේෂණ තුළින් මෙරටට ලැබී ඇති සමස්ථ ආදායම අමෙරිකානු ඩොලර් මිලියන 5,811.7 ක් බවයි මහ බැංකුව වැඩිදුරටත් සඳහන් කරන්නේ.

