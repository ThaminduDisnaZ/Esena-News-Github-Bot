---
title: "සජබෙ අය ඉල්ලා අස් වුණාට කමක් නෑ, හිටියා කියලත් මහ ලොකු වැඩක් නෑනේ - නලින්ද ජයතිස්ස"
date: 2025-10-13 19:15:00
---

# සජබෙ අය ඉල්ලා අස් වුණාට කමක් නෑ, හිටියා කියලත් මහ ලොකු වැඩක් නෑනේ - නලින්ද ජයතිස්ස

![Thumbnail](https://helakuru.sgp1.cdn.digitaloceanspaces.com/esana/images/lib/nalinda-jaya-uop.jpg)

එක්සත් ජාතික පක්ෂය හා සමගි ජන බලවේගය කාලයක් වෙන්ව සිට, දැන් එක්වීමට සූදානම් වන බවත්, එහි වෙනසක් නැති බවත් අමාත්‍ය වෛද්‍ය නලින්ද ජයතිස්ස පවසනවා.

ඒ අනුව, එලෙස පක්ෂ දෙක එක්වීමට පෙර නායකයා රනිල් ද, සජිත් ද යන්න ප්‍රකාශ කිරීම ද වැදගත් වන බවයි මාධ්‍ය වෙත අදහස් දක්වමින් ඇමතිවරයා ප්‍රකාශ කළේ.

පළාත් සභා මැතිවරණය සඳහා සමගි ජන බලවේගයේ මන්ත්‍රීවරුන් කිහිප දෙනෙකු ඉල්ලා අස්වීමට සූදානම් වීම සම්බන්ධයෙන් අදහස් දක්වමින් ඇමතිවරයා වැඩිදුරටත් ප්‍රකාශ කළේ, ඔවුන් දැන් ඉල්ලා අස් වුවද ගැටලුවක් නොමැති බවත්, පාර්ලිමේන්තුවේ සිටියද ඔවුන්ගෙන් ලොකු වැඩක් නොමැති බවයි.

