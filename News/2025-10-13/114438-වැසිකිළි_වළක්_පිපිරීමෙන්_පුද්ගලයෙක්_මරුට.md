---
title: "වැසිකිළි වළක් පිපිරීමෙන් පුද්ගලයෙක් මරුට"
date: 2025-10-13 14:25:00
---

# වැසිකිළි වළක් පිපිරීමෙන් පුද්ගලයෙක් මරුට

![Thumbnail](https://helakuru.sgp1.cdn.digitaloceanspaces.com/esana/images/lib/death[1].jpg)

වැසිකිළි වළක් පිපිරීමෙන් පුද්ගලයෙකු මියගොස් ඇති බව හබරාදූව පොලීසිය පවසනවා.

56 හැවිරිදි පිලාන, වංචාවල ප්‍රදේශයේ පදිංචිකරුවෙක් එම සිදුවීමෙන් ජීවිතක්ෂයට පත්ව ඇති බවයි සඳහන් වෙන්නේ.

මියගිය පුද්ගලයා වැසිකිළි වළට කාබයිඩ් වැනි ද්‍රව්‍යයක් එකතු කර වායුවක් ලබා ගැනීමට උත්සාහ කිරීමේදී මෙම පිපිරීම සිදුව ඇති බව සඳහන්.

පිපිරීමෙන් බරපතළ තුවාල ලැබූ පුද්ගලයා ප්‍රදේශවාසීන් විසින් ගාල්ල ජාතික රෝහලට ඇතුළත් කර තිබෙන අතර, රෝහලට රැගෙන එන විටත් ඔහු මියගොස් සිට ඇති බවයි වැඩිදුරටත් සඳහන් වෙන්නේ.

