---
title: "හමාස් භාරයේ සිටි ඊශ්‍රායල ප්‍රාණ ඇපකරුවන් 20 දෙනාම නිදහස් කෙරේ"
date: 2025-10-13 15:59:56
---

# හමාස් භාරයේ සිටි ඊශ්‍රායල ප්‍රාණ ඇපකරුවන් 20 දෙනාම නිදහස් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/hamas-jko.jpg)

හමාස් සංවිධානය විසින් පැහැරගෙන ගොස් වසර දෙකක් භූගත උමං තුළ රඳවා සිටි ඊශ්‍රායල ප්‍රාණ ඇපකරුවන්ගෙන් ඉතිරි 13 දෙනා ද ජාත්‍යන්තර රතුකුරුස සංවිධානය හරහා ඊශ්‍රායල හමුදාව වෙත භාරදී තිබෙනවා.

මේ අනුව, ජීවත්ව සිටි ප්‍රාණ ඇපකරුවන් 20 දෙනාම අද (13) දිනයේදී ඊශ්‍රායල හමුදා භාරයට පත්වූ බවයි විදෙස් මාධ්‍ය වාර්තා සඳහන් කරන්නේ.

සටන් විරාම ගිවිසුමේ කොටසක් ලෙස අද දිනයේදී ඊශ්‍රායල‍ය විසින් ගාසා තීරයේ රැඳවියන් 1,700 ක් සහ පලස්තීන සිරකරුවන් 250 ක් පමණ නිදහස් කර ඇති බවද සඳහන්.

මේ අතර අමෙරිකානු ජනපති ඩොනල්ඩ් ට්‍රම්ප් ඊශ්‍රායලය වෙත පැමිණ ඇති අතර, එහිදී ඔහු ඊශ්‍රායල පාර්ලිමේන්තුව අමතා විශේෂ ප්‍රකාශයක් සිදු කිරීමට නියමිතයි.

පසුව ට්‍රම්ප් විසින් ප්‍රාණ ඇපකරුවන්ගේ පවුල්වල සාමාජිකයින් හමුවීමට නියමිත අතර, මෙම හමුවලින් අනතුරුව ට්‍රම්ප් ඊජිප්තුවේ පැවැත්වෙන ගාසා සාම සමුළුවට එක්වීමට ඒ වෙත යාමට නියමිතව ඇති බවයි වැඩිදුරටත් සඳහන් වෙන්නේ.

