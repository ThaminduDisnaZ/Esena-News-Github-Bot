---
title: "ලෝක සෞඛ්‍ය සංවිධානයේ දකුණු සහ අග්නිදිග ආසියාතික රටවල කලාපීය සමුළුවේ සභාපතිත්වය නලින්ද ජයතිස්සට"
date: 2025-10-13 14:50:00
---

# ලෝක සෞඛ්‍ය සංවිධානයේ දකුණු සහ අග්නිදිග ආසියාතික රටවල කලාපීය සමුළුවේ සභාපතිත්වය නලින්ද ජයතිස්සට

![Thumbnail](https://helakuru.sgp1.cdn.digitaloceanspaces.com/esana/images/lib/who-nalinda.jpg)

ලෝක සෞඛ්‍ය සංවිධානයේ දකුණු සහ අග්නිදිග ආසියාතික රටවල කලාපීය සමුළුවේ සභාපතිත්වයට අමාත්‍ය වෛද්‍ය නලින්ද ජයතිස්ස පත් කර තිබෙනවා.

දකුණු සහ අග්නිදිග ආසියාතික රටවලින් සමන්විත කලාපයේ 78 වන සමුළුව මේ වන විට කොළඹ දී පැවැත්වෙන අතර, එහිදී එම සමුළුවේ සභාපතිත්වය සඳහා අමාත්‍ය වෛද්‍ය නලින්ද ජයතිස්ස තේරී පත්ව ඇති බවයි සඳහන් වෙන්නේ.

මෙම ධුරය වසරක කාලයක් සඳහා වලංගු වන බවද සඳහන්.

අනිද්දා තෙක් පැවැත්වෙන මෙම තුන්දින සමුළුව සඳහා ශ්‍රී ලංකාව විසින් සත්කාරකත්වය දරන අතර, ලෝක සෞඛ්‍ය සංවිධානයේ අධ්‍යක්ෂ ජනරාල් ආචාර්ය ටෙඩ්‍රොස් අද්නාම් ගෙබ්‍රෙයිසස් සහ රටවල් 08 ක සෞඛ්‍ය අමාත්‍යවරුන් ඇතුලු ඉහළ පෙළේ විශේෂඥයන් මෙම සමුළුවට සහභාගී වී තිබෙනවා.

