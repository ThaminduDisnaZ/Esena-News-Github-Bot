---
title: "ජනවරම අනුව, නීතියේ ආධිපත්‍යය ක්‍රමානුකූලව තහවුරු කරමින් සිටිනවා - එරංග ගුණසේකර"
date: 2026-02-26 17:30:00
---

# ජනවරම අනුව, නීතියේ ආධිපත්‍යය ක්‍රමානුකූලව තහවුරු කරමින් සිටිනවා - එරංග ගුණසේකර

![Thumbnail](https://helakuru.sgp1.cdn.digitaloceanspaces.com/esana/images/lib/eranga-gunasekara-iopl.jpg)

රජයට ලැබී ඇති ජනවරම අනුව, නීතියේ ආධිපත්‍යය ක්‍රමානුකූලව තහවුරු කරමින් සිටින බව නියෝජ්‍ය අමාත්‍ය එරංග ගුණසේකර පවසනවා.

ඒ අනුව, පාස්කු ප්‍රහාරයට අදාළ විමර්ශන කටයුතුවල එක් පියවරක් ලෙස හිටපු රාජ්‍ය බුද්ධි ප්‍රධානී විශ්‍රාමික මේජර් ජෙනරල් සුරේෂ් සලේ අත්අඩංගුවට ගැනීම සිදු කර ඇති බවයි මාධ්‍ය වෙත අදහස් දක්වමින් නියෝජ්‍ය අමාත්‍යවරයා ප්‍රකාශ කළේ.

නීතියට ස්වාධීනව ක්‍රියාත්මක වීමට ඉඩ දී ඇති බවත්, රට විනාශ කළ "දේශපාලන ප්‍රේතයන්" මේ වන විට කලබල වී සිටින බවත් නියෝජ්‍ය අමාත්‍යවරයා වැඩිදුරටත් සඳහන් කර සිටියා.

