---
title: "විවිධ පුද්ගලයන් ඔවුන්ගේ පෞද්ගලික උවමනාවන් වෙනුවෙන් ගිය ගමන, සුරේෂ් සලේ පිට පැටවීම වැරදියි - වාසුදේව"
date: 2026-02-26 19:20:00
---

# විවිධ පුද්ගලයන් ඔවුන්ගේ පෞද්ගලික උවමනාවන් වෙනුවෙන් ගිය ගමන, සුරේෂ් සලේ පිට පැටවීම වැරදියි - වාසුදේව

![Thumbnail](https://helakuru.sgp1.cdn.digitaloceanspaces.com/esana/images/lib/wasudewa-archived.jpg)

විවිධ පුද්ගලයන් සහ කණ්ඩායම් ඔවුන්ගේ පෞද්ගලික උවමනාවන් වෙනුවෙන් ගිය ගමන, රාජ්‍ය බුද්ධි සේවයේ හිටපු ප්‍රධානී, විශ්‍රාමික මේජර් ජෙනරල් සුරේෂ් සලේ පිට පැටවීම වැරදි බව හිටපු පාර්ලිමේන්තු මන්ත්‍රී වාසුදේව නානායක්කාර පවසනවා.

රාජ්‍ය බුද්ධි සේවයේ හිටපු ප්‍රධානී, විශ්‍රාමික මේජර් ජෙනරල් සුරේෂ් සලේ යුද්ධය පැවති කාලයේ එයට දැක්වූ දායකත්වය සම්බන්ධයෙන් තමාට විශාල ගෞරවයක් තිබෙන බවයි අද (26) මාධ්‍ය වෙත අදහස් දක්වමින් හිටපු මන්ත්‍රීවරයා ප්‍රකාශ කළේ.

මුස්ලිම් අන්තවාදීන් සුරේෂ් සලේගෙන් ලැබුණු යම් යම් උපකාර පාවිච්චි කරමින් ඔවුන්ගේම වැඩපිළිවෙළකට ගමන් කළ බවත්, ඒ ගමන ඔහුගේ ‘කරේ එල්ලීම’ වැරදි බවත්, එයට ඔහුගේ දායකත්වයක් නොමැති බවත් හිටපු මන්ත්‍රීවරයා පවසා සිටියා.

ආණ්ඩුව ඔහු අත්අඩංගුවට ගැනීම ජයග්‍රහණයක් ලෙස තමා නොදකින බවත්, ආණ්ඩුව වැරදි ඉලක්කයක් පසුපස ගමන් කරන බවත්, නිවැරදි ඉලක්කය විය යුත්තේ මුස්ලිම් අන්තවාදය බවයි හිටපු පාර්ලිමේන්තු මන්ත්‍රී වාසුදේව නානායක්කාර වැඩිදුරටත් සඳහන් කර සිටියේ.

