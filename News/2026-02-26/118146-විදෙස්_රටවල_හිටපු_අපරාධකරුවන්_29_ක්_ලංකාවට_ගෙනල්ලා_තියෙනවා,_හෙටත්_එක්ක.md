---
title: "විදෙස් රටවල හිටපු අපරාධකරුවන් 29 ක් ලංකාවට ගෙනල්ලා තියෙනවා, හෙටත් එක්කෙනෙක් ගේනවා - සුනිල් වටගල"
date: 2026-02-26 21:15:00
---

# විදෙස් රටවල හිටපු අපරාධකරුවන් 29 ක් ලංකාවට ගෙනල්ලා තියෙනවා, හෙටත් එක්කෙනෙක් ගේනවා - සුනිල් වටගල

![Thumbnail](https://helakuru.sgp1.cdn.digitaloceanspaces.com/esana/images/lib/sunil-watagala-tt.jpg)

මත්ද්‍රව්‍ය මැඬලීමට වත්මන් දේශපාලන අධිකාරියට අවංක වුවමනාවක් ඇති බව නියෝජ්‍ය අමාත්‍ය සුනිල් වටගල පවසනවා.

ඉතිහාසයේ දී 'මතට තිත', 'යුක්තිය' මෙහෙයුම වැනි වැඩසටහන් හරහා මෙම ජාවාරමට සම්බන්ධ කුඩා පිරිස් අත්අඩංගුවට ගැනීම මිස, විශාල ප්‍රමාණයේ ජාවාරම්කරුවන් අත්අඩංගුවට ගැනීම සිදු නොවූ බවයි අද (26) මාධ්‍ය වෙත අදහස් දක්වමින් නියෝජ්‍ය අමාත්‍යවරයා ප්‍රකාශ කළේ.

වත්මන් රජය විදේශයන්වල සිටින මහා පරිමාණ අපරාධකරුවන් මෙරටට රැගෙන ඒමට සමත් වී ඇති බවත්, මේ වන විට අපරාධකරුවන් 29 ක් පමණ මෙරටට ගෙන ඒමට සමත්ව ඇති බවත් ඔහු ප්‍රකාශ කළා.

හෙට දවසේත් ප්‍රසිද්ධ ජාවාරම්කාරයකු ලංකාවට රැගෙන ඒමට නියමිත බවත්, පොලිසිය ඒ සඳහා දැඩි කැපවීමකින් කටයුතු කරන බවයි නියෝජ්‍ය අමාත්‍ය සුනිල් වටගල වැඩිදුරටත් ප්‍රකාශ කර සිටියේ.

