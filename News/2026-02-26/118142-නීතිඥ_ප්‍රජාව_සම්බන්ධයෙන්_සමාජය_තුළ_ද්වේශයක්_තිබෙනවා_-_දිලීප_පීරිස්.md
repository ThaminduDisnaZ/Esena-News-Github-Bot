---
title: "නීතිඥ ප්‍රජාව සම්බන්ධයෙන් සමාජය තුළ ද්වේශයක් තිබෙනවා - දිලීප පීරිස්"
date: 2026-02-26 18:40:00
---

# නීතිඥ ප්‍රජාව සම්බන්ධයෙන් සමාජය තුළ ද්වේශයක් තිබෙනවා - දිලීප පීරිස්

![Thumbnail](https://helakuru.sgp1.cdn.digitaloceanspaces.com/esana/images/lib/dilipa-piris-oio.jpg)

නීතිඥ ප්‍රජාව සම්බන්ධයෙන් සමාජය තුළ ද්වේශයක් තිබෙන බව අතිරේක සොලිසිටර් ජනරාල් දිලීප පීරිස් පවසනවා.

ඒ අනුව, නීතිඥවරයකු සහ ඔහුගේ බිරිඳ ඝාතනය වූ පසු ඇති වූ විවේචන පැහැදිලිවම පෙනුණු බවයි උත්සවයක් අමතමින් ඔහු ප්‍රකාශ කළේ.

ජනතාව නීතිඥ ප්‍රජාව දකින්නේ අසංවේදී පිරිසක් ලෙස බවත්, එහෙත් එය එසේ නොවන බවත්, එසේ ප්‍රතිරූපයක් ඇතිවීම නැවැත්වීමට පියවර ගත යුතු බවත් එහිදී ඔහු සඳහන් කර සිටියා.

සමාජයට නීතිඥ ප්‍රජාව පෙනෙන්නේ වෙනස් ආකාරයකින් බවද, එයට නීතිඥ ප්‍රජාවගේ හැසිරීම හා චර්යාවන් බලපාන බවද, නීතිඥ වෘත්තිය අනෙකුත් වෘත්තීන් මෙන් නොව විවිධ ක්ෂේත්‍ර සමඟ ගනුදෙනු කරන එකක් බවද අතිරේක සොලිසිටර් ජනරාල් දිලීප පීරිස් වැඩිදුරටත් ප්‍රකාශ කර සිටියා.

