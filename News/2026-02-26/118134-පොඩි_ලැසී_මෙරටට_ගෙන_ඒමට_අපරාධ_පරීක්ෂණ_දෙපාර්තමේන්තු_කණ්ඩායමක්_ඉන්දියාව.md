---
title: "පොඩි ලැසී මෙරටට ගෙන ඒමට අපරාධ පරීක්ෂණ දෙපාර්තමේන්තු කණ්ඩායමක් ඉන්දියාව වෙත යයි"
date: 2026-02-26 14:25:00
---

# පොඩි ලැසී මෙරටට ගෙන ඒමට අපරාධ පරීක්ෂණ දෙපාර්තමේන්තු කණ්ඩායමක් ඉන්දියාව වෙත යයි

![Thumbnail](https://helakuru.sgp1.cdn.digitaloceanspaces.com/esana/images/lib/podi-lasi-archived.jpg)

ඉන්දියාවේදී අත්අඩංගුවට ගනු ලැබූ සංවිධානාත්මක අපරාධකරුවකු සහ මත්ද්‍රව්‍ය ජාවාරම්කරුවකු වන ‘පොඩි ලැසී’ නමැත්තා මෙරටට රැගෙන ඒම සඳහා අපරාධ පරීක්ෂණ දෙපාර්තමේන්තුවේ නිලධාරීන් කණ්ඩායමක් මෙරටින් පිටත්ව ගොස් තිබෙනවා.

‘පොඩි ලැසී’ නමැති අය මුම්බායි නුවරදී අත්අඩංගුවට ගත් බවත්, ඒ පිළිබඳව ජාත්‍යන්තර පොලිසිය මඟින් ශ්‍රී ලංකා ආරක්ෂක බලධාරීන් නිල වශයෙන් දැනුවත් කර තිබුණු බවයි සඳහන් වන්නේ.

2025 දෙසැම්බර් 09 වන දින බලපිටිය මහේස්ත්‍රාත් අධිකරණය විසින් දැඩි කොන්දේසි සහිතව ‘පොඩි ලැසී’ ඇප මත මුදා හැර තිබුණු අතර, කෙසේ වෙතත්, අදාළ ඇප කොන්දේසි උල්ලංඝනය කරමින් මොහු මෙරටින් පලා ගොස් ඉන්දියාවේ සැඟවී සිටියදී මෙලෙස යළි අත්අඩංගුවට ගෙන තිබෙනවා.

