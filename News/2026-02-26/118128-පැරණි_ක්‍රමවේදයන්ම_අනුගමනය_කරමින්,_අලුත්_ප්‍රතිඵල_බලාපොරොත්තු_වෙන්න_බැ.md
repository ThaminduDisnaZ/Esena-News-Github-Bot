---
title: "පැරණි ක්‍රමවේදයන්ම අනුගමනය කරමින්, අලුත් ප්‍රතිඵල බලාපොරොත්තු වෙන්න බැහැ - කුමාර් සංගක්කාර"
date: 2026-02-26 11:55:00
---

# පැරණි ක්‍රමවේදයන්ම අනුගමනය කරමින්, අලුත් ප්‍රතිඵල බලාපොරොත්තු වෙන්න බැහැ - කුමාර් සංගක්කාර

![Thumbnail](https://helakuru.sgp1.cdn.digitaloceanspaces.com/esana/images/lib/kumar-sangakkara-n.jpg)

රටක් නියෝජනය කිරීම යනු වරප්‍රසාදයක් මෙන්ම විශාල වගකීමක් බව ශ්‍රී ලංකා හිටපු ක්‍රිකට් නායකයකු වන කුමාර් සංගක්කාර පවසනවා.

ක්‍රීඩා ලෝලීන් පමණක් නොව, ක්‍රීඩකයන් ද මෙම පරාජයන් හමුවේ දැඩි මානසික පීඩනයකින් පසු වන බවත්, තමන් ද එවැනි අත්දැකීම්වලට මුහුණ දී ඇති බැවින් එහි බරපතළකම තේරුම් ගන්නා බවයි X පණිවිඩයක් නිකුත් කරමින් ඔහු සඳහන් කරන්නේ.

ලෝක ක්‍රිකට් ක්‍රීඩාව වේගයෙන් වෙනස් වෙමින් පවතින බවත්, පැරණි ක්‍රමවේදයන්ම අනුගමනය කරමින් අලුත් ප්‍රතිඵල බලාපොරොත්තු විය නොහැකි බවත් ඔහු අවධාරණය කරනවා.

අප ලෝකය සමඟ අනුවර්තනය නොවන්නේ නම්, ජාත්‍යන්තර ක්‍රිකට් පිටියෙන් ගිලිහී යාමේ දැඩි අවදානමක් පවතින බවයි ඔහු වැඩිදුරටත් පවසා සිටින්නේ.

අදාළ X පණිවිඩය පහතින්.

 

![Image](https://helakuru.sgp1.cdn.digitaloceanspaces.com/esana/images/699fdd95814a2pdf_page_0.jpeg)

