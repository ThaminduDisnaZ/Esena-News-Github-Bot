---
title: "පෝලන්තයේ සිට ශීත ඍතුවේ සංචාරකයින් රැගත් පළමු ගුවන් යානය කටුනායකට පැමිණෙයි"
date: 2025-12-24 15:00:00
---

# පෝලන්තයේ සිට ශීත ඍතුවේ සංචාරකයින් රැගත් පළමු ගුවන් යානය කටුනායකට පැමිණෙයි

![Thumbnail](https://helakuru.sgp1.cdn.digitaloceanspaces.com/esana/images/lib/poland-uio.jpg)

ශීත ඍතුව වෙනුවෙන්, පෝලන්තයේ සිට ශ්‍රී ලංකාවට පැමිණෙන ප්‍රථම ගුවන් යානය එරට සංචාරකයන් පිරිසක් රැගෙන ඊයේ (23) රාත්‍රියේ කටුනායක ගුවන්තොටුපොළ වෙත ළඟා වී තිබෙනවා.

Smart Wings ගුවන් සේවයට අයත් 3Z-7648 දරන මෙම ගුවන් යානය ඊයේ රාත්‍රී 10.10 ට පෝලන්තයේ වෝර්සෝ නුවර සිට කටුනායක ගුවන්තොටුපොළ වෙත පැමිණ තිබුණු බවයි සඳහන් වන්නේ.

මේ සඳහා Smart Wings ගුවන් සේවය විසින් Boeing 737 වර්ගයේ ගුවන් යානයක් යොදවා තිබුණු අතර, එහි ගුවන් මගීන් 180 ක් සහ ගුවන් යානා කාර්ය මණ්ඩලය ලෙස තවත් 09 දෙනෙකු ද පැමිණ ඇති බවයි වැඩිදුරටත් සඳහන් වන්නේ.

