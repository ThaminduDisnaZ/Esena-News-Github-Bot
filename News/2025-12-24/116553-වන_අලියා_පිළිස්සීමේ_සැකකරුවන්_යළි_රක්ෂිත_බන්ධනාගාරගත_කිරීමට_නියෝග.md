---
title: "වන අලියා පිළිස්සීමේ සැකකරුවන් යළි රක්ෂිත බන්ධනාගාරගත කිරීමට නියෝග"
date: 2025-12-24 16:15:00
---

# වන අලියා පිළිස්සීමේ සැකකරුවන් යළි රක්ෂිත බන්ධනාගාරගත කිරීමට නියෝග

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

සීප්පුකුලම ප්‍රදේශයේදී වන අලියෙක් පිළිස්සීමේ සිද්ධියට සම්බන්ධ සැකකරුවන් තිදෙනා අද (24) යළිත් රක්ෂිත බන්ධනාගාරගත කිරීමට නියෝග කර තිබෙනවා.

අදාළ සැකකරුවන් අද අනුරාධපුර මහේස්ත්‍රාත් අධිකරණයට ඉදිරිපත් කිරීමෙන් අනතුරුව, අනුරාධපුර අතිරේක මහේස්ත්‍රාත් ලක්මාලි හෙට්ටිආරච්චි විසින් මෙම නියෝගය ලබා දී ඇති බවයි සඳහන් වන්නේ.

මීට දින කිහිපයකට පෙර හිංසාවට ලක් වූ අදාළ වන අලියා සීප්පුකුලම ප්‍රදේශයේදී මියගොස් තිබුණු අතර, අලියා මියයෑම සම්බන්ධයෙන් සිදු කරන ලද පශ්චාත් මරණ පරීක්ෂණයේ දී වකුගඩු හා අක්මාවේ ඇති වූ රෝගී තත්ත්වය හා පිළිස්සීමෙන් භීතියට පත්වීම යන කරුණු මරණයට හේතු වී ඇති බවට නිගමනය කර තිබෙනවා.

