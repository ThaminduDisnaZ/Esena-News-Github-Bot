---
title: "තායිලන්තයේ සිට තැපෑලෙන් මෙරටට ආ කුෂ් කිලෝ 06 ක් රේගු භාරයට"
date: 2025-12-24 12:35:00
---

# තායිලන්තයේ සිට තැපෑලෙන් මෙරටට ආ කුෂ් කිලෝ 06 ක් රේගු භාරයට

![Thumbnail](https://helakuru.sgp1.cdn.digitaloceanspaces.com/esana/images/lib/kush-klo.jpg)

තායිලන්තයේ සිට මෙරටට එවා තිබූ පාර්සලයක් තුළ තිබී රුපියල් මිලියන 60 කට අධික වටිනාකමකින් යුත් කුෂ් මත්ද්‍රව්‍ය තොගයක් සමඟ පුද්ගලයෙකු මධ්‍ය තැපැල් හුවමාරුවේ රේගු නිලධාරීන් අත්අඩංගුවට ගෙන තිබෙනවා.

විශේෂ පාර්සල් පරීක්ෂාවක් අතරතුර මෙම මත්ද්‍රව්‍ය තොගය සොයා ගෙන ඇති අතර, එහි බර කිලෝග්‍රෑම් 06 යි ග්‍රෑම් 201 ක් බවයි රේගුව සඳහන් කළේ.

දෙමටගොඩ ප්‍රදේශයේ පදිංචි 31 හැවිරිදි සැකකරුවෙක් සිද්ධිය සම්බන්ධයෙන් අත්අඩංගුවට ගෙන ඇති බව රේගු අධ්‍යක්ෂ, රේගු මාධ්‍ය ප්‍රකාශක චන්දන පුංචිහේවා ප්‍රකාශ කර සිටියා.

