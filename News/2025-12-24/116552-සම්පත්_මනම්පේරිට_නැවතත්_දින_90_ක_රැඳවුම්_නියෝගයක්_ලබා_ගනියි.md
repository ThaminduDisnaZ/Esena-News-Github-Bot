---
title: "සම්පත් මනම්පේරිට නැවතත් දින 90 ක රැඳවුම් නියෝගයක් ලබා ගනියි"
date: 2025-12-24 15:50:00
---

# සම්පත් මනම්පේරිට නැවතත් දින 90 ක රැඳවුම් නියෝගයක් ලබා ගනියි

![Thumbnail](https://helakuru.sgp1.cdn.digitaloceanspaces.com/esana/images/lib/sampath-manamperi.jpg)

අයිස් මත්ද්‍රව්‍ය නිෂ්පාදනයට යොදා ගන්නා රසායන ද්‍රව්‍ය තොගයක් ළඟ තබා ගැනීමේ චෝදනාවට කොළඹ උතුර අපරාධ කොට්ඨාසයේ දින 90 ක රැඳවුම් නියෝග මත රඳවාගෙන සිටි සම්පත් මනම්පේරි නමැත්තාව නැවතත් දින 90 ක් රඳවා තබාගෙන ප්‍රශ්න කිරීමට වලස්මුල්ල මහේස්ත්‍රාත් අධිකරණය නියෝග කර තිබෙනවා.

එසේම, බන්ධනාගාරගතව සිටි පියල් මනම්පේරි යන සැකකරු ද එළැඹෙන ජනවාරි මස 07 වැනිදා දක්වා රක්ෂිත බන්ධනාගාරගත කිරීමට නියෝග කර ඇති බවයි සඳහන් වන්නේ.

එම සැකකරුවන් අද (24) වලස්මුල්ල මහේස්ත්‍රාත් අධිකරණයට ඉදිරිපත් කළ අවස්ථාවේදී වලස්මුල්ල මහේස්ත්‍රාත් මල්ෂා කොඩිතුවක්කු විසින් මෙම නියෝගය ලබා දී ඇති බවයි වැඩිදුරටත් සඳහන් වෙන්නේ.

