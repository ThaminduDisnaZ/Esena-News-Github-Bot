---
title: "දිට්වා සුළි කුණාටුවෙන් ශ්‍රමිකයින් 374,000 ක් පීඩාවට පත්වීමේ අවධානමක් තිබෙනවා - ජාත්‍යන්තර කම්කරු සංවිධානය"
date: 2025-12-24 12:15:00
---

# දිට්වා සුළි කුණාටුවෙන් ශ්‍රමිකයින් 374,000 ක් පීඩාවට පත්වීමේ අවධානමක් තිබෙනවා - ජාත්‍යන්තර කම්කරු සංවිධානය

![Thumbnail](https://helakuru.sgp1.cdn.digitaloceanspaces.com/esana/images/lib/Disaster.jpg)

දිට්වා සුළි කුණාටුව හේතුවෙන් මෙරට ශ්‍රමිකයින් 374,000ක් පමණ පීඩාවට පත්වීමේ අවදානමක් ඇති බව ජාත්‍යන්තර කම්කරු සංවිධානය පවසනවා.

මෙම සේවකයින්ට රැකියා අහිමි වුවහොත් මසකට ඇමරිකානු ඩොලර් මිලියන 48 ක පමණ විභව ආදායම් අහිමි වීමක් සිදු විය හැකි බවයි එම සංවිධානය නිකුත් කළ වාර්තාවේ දැක්වෙන්නේ.

කෘෂිකර්මාන්තය සහ ධීවර අංශයට දැඩි ලෙස බලපෑම් එල්ල වී ඇති අතර, වී වගා කරන ලද ඉඩම්වලින් 23% දක්වා ගංවතුරෙන් බලපෑමට ලක්ව ඇති බව ද ජාත්‍යන්තර කම්කරු සංවිධානය එම ඇස්තමේන්තුවෙන් ඉදිරිපත් කර තිබෙනවා.

තේ නිෂ්පාදන පාඩුව 35% ක් තරම් ඉහළ අගයක් ගත හැකි අතර, මෙයින් ක්ෂේත්‍රයේ 70% ක් නියෝජනය කරන කුඩා තේ වතු හිමියන්ට දැඩි බලපෑම් එල්ල වී ඇති බවයි වැඩිදුරටත් සඳහන් වන්නේ.

අදාළ වාර්තාව පහතින්.

 

![Image](https://helakuru.sgp1.cdn.digitaloceanspaces.com/esana/images/694b6a084d979pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/694b6a085e3a0pdf_page_1.jpeg)

