---
title: "දුම්රියෙන් නුවරට යන්න අවුරුද්දක් පමණ යාවි - ප්‍රසන්න ගුණසේන"
date: 2025-12-24 18:15:00
---

# දුම්රියෙන් නුවරට යන්න අවුරුද්දක් පමණ යාවි - ප්‍රසන්න ගුණසේන

![Thumbnail](https://helakuru.sgp1.cdn.digitaloceanspaces.com/esana/images/lib/prasanna-gunasena-may.jpg)

දුම්රියෙන් නුවරට ගමන් කිරීමට වසරක පමණ කාලයක් ගත වනු ඇති බවට අපේක්ෂා කරන බව ප්‍රවාහන නියෝජ්‍ය අමාත්‍ය ප්‍රසන්න ගුණසේන පවසනවා.

පේරාදෙණිය දුම්රිය පාලම සම්බන්ධයෙන් තවදුරටත් නිරීක්ෂණ කටයුතු සිදු කරන බවත්, එලෙස නිරීක්ෂණ කටයුතු සිදු කිරීමෙන් අනතුරුව විද්වතුන්ගෙන් ලැබෙන උපදෙස් අනුව කටයුතු කරන බවයි අද (24) මාධ්‍ය වෙත අදහස් දක්වමින් නියෝජ්‍ය අමාත්‍යවරයා ප්‍රකාශ කළේ.

එසේම, ආපදාවෙන් දුම්රිය මාර්ග පද්ධතිය යළිත් හොඳින් සකස් කිරීම සඳහා රුපියල් බිලියන 340 ක පමණ මුදලක් වැය වනු ඇති බවට ඇස්තමේන්තු කර ඇති බව ද නියෝජ්‍ය අමාත්‍යවරයා සඳහන් කර සිටියා.

