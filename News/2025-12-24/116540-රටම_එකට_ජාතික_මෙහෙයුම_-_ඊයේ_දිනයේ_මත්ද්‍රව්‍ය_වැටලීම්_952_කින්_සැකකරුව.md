---
title: "රටම එකට ජාතික මෙහෙයුම : ඊයේ දිනයේ මත්ද්‍රව්‍ය වැටලීම් 952 කින් සැකකරුවන් 901 ක් අත්අඩංගුවට"
date: 2025-12-24 13:45:00
---

# රටම එකට ජාතික මෙහෙයුම : ඊයේ දිනයේ මත්ද්‍රව්‍ය වැටලීම් 952 කින් සැකකරුවන් 901 ක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/ratama-ekata-km.jpg)

‘රටම එකට’ ජාතික මෙහෙයුම යටතේ, පොලිසිය විසින් ඊයේ (23) දිනයේ මත්ද්‍රව්‍ය වැටලීම් 952 ක් සිදු කර තිබෙනවා.

එම වැටලීම්වලදී සැකකරුවන් 901 ක් අත්අඩංගුවට ගත් බවත්, 08 දෙනෙක් පුනරුත්ථාපනයට යොමු කළ බවයි පොලීසිය ප්‍රකාශ කළේ.

හෙරොයින් මත්ද්‍රව්‍ය සොයා ගැනීම සඳහා සිදු කළ වැටලීම් 277 කින් හෙරොයින් කිලෝ 01 ක් ග්‍රෑම් 487 ක් සොයාගෙන ඇති අතර, අයිස් මත්ද්‍රව්‍ය සොයා ගැනීම සඳහා සිදු කළ වැටලීම් 367 ක් අතරින් අයිස් කිලෝ 04 යි ග්‍රෑම් 925 ක් සොයාගෙන ඇති බවද සඳහන්.

මීට අමතරව, වැටලීම් 226 කින් ගංජා කිලෝ 05 යි ග්‍රෑම් 125 ක් හා ගංජා පැළ 993,450 ක්ද සොයාගෙන ඇති බවයි වැඩිදුරටත් සඳහන් වන්නේ.

අදාළ සම්පූර්ණ වාර්තාව පහතින්.

 

![Image](https://helakuru.sgp1.cdn.digitaloceanspaces.com/esana/images/694b77672fe32pdf_page_0.jpeg)

