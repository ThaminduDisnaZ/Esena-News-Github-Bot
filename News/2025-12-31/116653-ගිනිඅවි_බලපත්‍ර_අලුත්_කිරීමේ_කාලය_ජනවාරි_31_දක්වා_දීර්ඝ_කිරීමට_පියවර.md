---
title: "ගිනිඅවි බලපත්‍ර අලුත් කිරීමේ කාලය ජනවාරි 31 දක්වා දීර්ඝ කිරීමට පියවර"
date: 2025-12-31 10:35:00
---

# ගිනිඅවි බලපත්‍ර අලුත් කිරීමේ කාලය ජනවාරි 31 දක්වා දීර්ඝ කිරීමට පියවර

![Thumbnail](https://helakuru.sgp1.cdn.digitaloceanspaces.com/esana/images/lib/pistol-gun.jpg)

ගිනිඅවි සඳහා බලපත්‍ර හිමි පුද්ගලයන් හා ආයතන 2026 වර්ෂය වෙනුවෙන් බලපත්‍ර අලුත් කිරීමේ කාලය ජනවාරි 31 දක්වා මසකින් දීර්ඝ කර ඇති බව ආරක්ෂක අමාත්‍යාංශය පවසනවා.

2025 සැප්තැම්බර් මස 01 වැනිදා සිට දෙසැම්බර් මස 31 වැනිදා දක්වා කාලය දක්වා පමණක් බලපත්‍ර අලුත් කිරීම සිදු කරන බවට මීට පෙර දැනුම් දී තිබුණා.

මේ අතර, 2026 / 2027 වර්ෂ සඳහා පෞද්ගලික ආරක්ෂක නියෝජිත ආයතන ලියාපදිංචිය අලුත් කිරීම ද, රට තුළ පැවති ආපදා තත්ත්වය හේතුවෙන් ජනවාරි 31 වැනිදා දක්වා දීර්ඝ කර ඇති බවයි වැඩිදුරටත් සඳහන් වන්නේ.

