---
title: "කොළඹ මහ නගර සභාවේ අක්‍රමිකතා විමර්ශනය කිරීම සඳහා ජනාධිපති කොමිෂන් සභාවක් පත් කෙරේ"
date: 2025-12-31 11:15:00
---

# කොළඹ මහ නගර සභාවේ අක්‍රමිකතා විමර්ශනය කිරීම සඳහා ජනාධිපති කොමිෂන් සභාවක් පත් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/colombo-municipal-council-archived.jpg)

කොළඹ මහ නගර සභාවේ සිදු වී ඇතැයි සැලකෙන දූෂණ අක්‍රමිකතා විමර්ශනය කිරීම සහ පරීක්ෂා කර වාර්තා කිරීම සඳහා ජනාධිපති කොමිෂන් සභාවක් පත් කිරීමට පියවර ගෙන තිබෙනවා.

ඒ අනුව, එහි සාමාජිකයන් ලෙස හිටපු මහාධිකරණ විනිසුරු පියසේන රණසිංහ, ගණකාධිකාරී ඊ.ආර්.එම්.එස්.එච්. ඒකනායක, හිටපු ජ්‍යෙෂ්ඨ පොලිස් අධිකාරී ඩී.එස්. වික්‍රමසිංහ යන අය පත් කර ඇති බවයි සඳහන් වන්නේ.

2010 සිට 2025 දක්වා කාලය තුළ කොළඹ මහ නගර සභාව තුළ සිදු වී ඇතැයි සැලකෙන දූෂණ, වංචා, සාපරාධී ලෙස විශ්වාසය කඩ කිරීම්, දේපළ සාපරාධී ලෙස පරිහරණය ආදිය විමර්ශනය කිරීමට මෙම කොමිසමට පැවරී තිබෙනවා.

අදාළ ගැසට් නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/69549c0d51b43pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/69549c0d5fd51pdf_page_1.jpeg)

![Image](https://helakuru.sgp1.cdn.digitaloceanspaces.com/esana/images/69549c0d6df2dpdf_page_2.jpeg)

