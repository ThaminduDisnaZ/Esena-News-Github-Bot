---
title: "තායිලන්තයෙන් ශ්‍රී ලංකාවට තෑගි කළ ඇතුන් දෙදෙනා යළි ගෙන්වා ගැනීමට එරටේ අවධානය"
date: 2025-10-24 13:35:00
---

# තායිලන්තයෙන් ශ්‍රී ලංකාවට තෑගි කළ ඇතුන් දෙදෙනා යළි ගෙන්වා ගැනීමට එරටේ අවධානය

![Thumbnail](https://helakuru.sgp1.cdn.digitaloceanspaces.com/esana/images/lib/thai-elephent.jpg)

තායිලන්ත රජය විසින් ශ්‍රී ලංකාවට පරිත්‍යාග කරන ලද ඇතුන් දෙදෙනෙකු ආපසු ගෙන්වා ගැනීමට එරට රජයේ අවධානය යොමු වී තිබෙනවා.

ඒ අනුව, ඔක්තෝබර් 28 වැනි දින ශ්‍රී ලංකා රජය සමඟ මේ සම්බන්ධයෙන් සාකච්ඡාවක් පැවැත්වීමට නියමිත අතර, ඇතුන් දෙදෙනා සම්බන්ධයෙන් ශ්‍රී ලංකා රජය දක්වන අයහපත් සැලකිල්ල හේතුවෙන් මෙම පියවර ගෙන ඇති බවයි තායිලන්ත රජය උපුටා දක්වමින් එරට මාධ්‍ය වාර්තා කරන්නේ.

2023 වසරේදී ශ්‍රී ලංකාවේ සිට තායිලන්තයට නැවත රැගෙන ගිය Plai Sak Surin නොහොත් 'මුතුරාජා' හස්තියා මෙරටින් රැගෙන යෑමට අනුගමනය කරන ලද ක්‍රියාවලියම මෙම ඇතුන් දෙදෙනා රැගෙන යෑමට ද භාවිතා කිරීමට නියමිත බවයි වැඩිදුරටත් සඳහන් වන්නේ.

