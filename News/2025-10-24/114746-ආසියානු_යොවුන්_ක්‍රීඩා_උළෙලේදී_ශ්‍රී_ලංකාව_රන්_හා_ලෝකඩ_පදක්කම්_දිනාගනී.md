---
title: "ආසියානු යොවුන් ක්‍රීඩා උළෙලේදී ශ්‍රී ලංකාව රන් හා ලෝකඩ පදක්කම් දිනාගනී"
date: 2025-10-24 08:40:00
---

# ආසියානු යොවුන් ක්‍රීඩා උළෙලේදී ශ්‍රී ලංකාව රන් හා ලෝකඩ පදක්කම් දිනාගනී

![Thumbnail](https://helakuru.sgp1.cdn.digitaloceanspaces.com/esana/images/lib/gold-medel-sl.jpg)

බහරේනයේ පැවැත්වෙන ආසියානු යොවුන් ක්‍රීඩා උළෙලේදී රන් පදක්කමක් හා ලෝකඩ පදක්කමක් දිනා ගැනීමට ශ්‍රී ලංකා ක්‍රීඩකයෙක් හා ක්‍රීඩිකාවක් සමත් වී තිබෙනවා.

ඒ අනුව, ආසියානු යොවුන් ක්‍රීඩා උළෙලේ පිරිමි මීටර 1500 ඉසව්වේ රන් පදක්කම දිනා ගැනීමට ළහිරු අචින්ත සමත් වී තිබෙනවා.

එම තරගය අවසන් කිරීම සඳහා ඔහු විනාඩි 3:57.42 ක කාලයක් ගත කර ඇති බවයි සඳහන් වන්නේ.

මේ අතර, කාන්තා මීටර 1500 ඉසව්වේ ලෝකඩ පදක්කම දිනා ගැනීමට නෙත්මි ගිම්හානි සමත් වූ අතර, ඇය මිනිත්තු 4:52.32 ක කාලයකින් තරගය අවසන් කර තිබුණා.

