---
title: "ශ්‍රී ලංකාව දකුණු ආසියානු මලල ක්‍රීඩා ශූරතාවලියේදී හා ආසියානු යොවුන් ක්‍රීඩා උළෙලේදී රන් පදක්කම් සමඟ ජයග්‍රහණ රැසක් වාර්තා කරයි"
date: 2025-10-24 22:56:05
---

# ශ්‍රී ලංකාව දකුණු ආසියානු මලල ක්‍රීඩා ශූරතාවලියේදී හා ආසියානු යොවුන් ක්‍රීඩා උළෙලේදී රන් පදක්කම් සමඟ ජයග්‍රහණ රැසක් වාර්තා කරයි

![Thumbnail](https://helakuru.sgp1.cdn.digitaloceanspaces.com/esana/images/lib/ygvd.jpg)

දකුණු ආසියානු මලල ක්‍රීඩා ශූරතාවලියේදී හා ආසියානු යොවුන් ක්‍රීඩා උළෙලේදී රන්, රිදී, ලෝකඩ පදක්කම් සමඟ ජයග්‍රහණ රැසක් වාර්තා කිරීමට ශ්‍රී ලංකා ක්‍රීඩක ක්‍රීඩිකාවන් සමත් වී තිබෙනවා.

ඒ අනුව, දකුණු ආසියානු මලල ක්‍රීඩා ශූරතා තරගාවලියේ පිරිමි මීටර 100 ධාවන ඉසව්වේ රන් පදක්කම හිමි කර ගැනීමට චමෝද් යෝධසිංහ සමත් වුණා.

එම තරගාවලියේ පිරිමි තුන් පිම්ම ඉසව්වේ රන් පදක්කම දිනා ගැනීමට පසිඳු මල්ෂාන් සමත් වූ අතර එහිදී ඔහු දැක්වූ දක්ෂතාව මීටර 16.19ක්.

එසේම දකුණු ආසියානු මලල ක්‍රීඩා ශූරතා තරගාවලියේ කාන්තා තුන්පිම්ම පැනීම තරගයෙන් මීටර් 13.26 ක දක්ෂතාවක් වාර්තා කරමින් රන් පදක්කම දිනා ගැනීමට මධුෂානි හේරත් සමත් වුණා.

දකුණු ආසියානු මලල ක්‍රීඩා ශූරතා තරගාවලියේ කාන්තා මීටර 100 රන් සහ රිදී පදක්කම් දෙකම දිනා ගැනීමට ශ්‍රී ලංකාව සමත් වූ අතර, රන් පදක්කම ෆාතිමා ශෆියා යාමික්ට හිමි වූ අතර, රිදී පදක්කම අමාෂා ද සිල්වාට හිමි වුණා.

දකුණු ආසියානු මලල ක්‍රීඩා ශූරතා තරගාවලියේ පිරිමි මීටර 5000 ඉසව්වේ රිදී පදක්කම දිනා ගැනීමට ශ්‍රී ලංකාවේ වික්නරාජ් වක්ෂාන් සමත් වූ අතර, දකුණු ආසියානු මලල ක්‍රීඩා ශූරතා තරගාවලියේ පිරිමි මීටර 5000 ඉසව්වේ රිදී පදක්කම දිනා ගැනීමට ශ්‍රී ලංකාවේ වික්නරාජ් වක්ෂාන් සමත් වුණා.

එසේම 2025 දකුණු ආසියානු මලල ක්‍රීඩා ශූරතාවලියේදී මිශ්‍ර මීටර් 4x400 සහය දිවීමේ ඉසව්වෙන් ශ්‍රී ලංකාව දෙවන ස්ථානය දිනා ගැනීමට කාලිංග කුමාරගේ, නදීෂා රාමනායක, කල්හාර ඉන්දුප සහ සයුරි මෙන්ඩිස්ගෙන් සමන්විත කණ්ඩායම සමත් වුණා.

මේ අතර ආසියානු යොවුන් ක්‍රීඩා උළෙලේදී ශ්‍රී ලංකාව පදක්කම් කිහිපයක් දිනා ගත් අතර, මීටර 400 ධාවන ඉසව්වෙන් ලෝකඩ පදක්කම දිනා ගැනීමට ශානුක කොස්තා සමත් වුණා.

යොවුන් ආසියානු ක්‍රීඩා උළෙලේ බාලක හෙල්ල විසිකිරීමේ ඉසව්වේ ලෝකඩ පදක්කම දිනා ගැනීමට චතුර දුලංජන සමත් වෙයි.

