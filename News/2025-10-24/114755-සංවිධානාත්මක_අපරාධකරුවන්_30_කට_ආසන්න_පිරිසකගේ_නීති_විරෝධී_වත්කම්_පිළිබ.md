---
title: "සංවිධානාත්මක අපරාධකරුවන් 30 කට ආසන්න පිරිසකගේ නීති විරෝධී වත්කම් පිළිබඳව විමර්ශන ආරම්භ කෙරේ"
date: 2025-10-24 12:20:00
---

# සංවිධානාත්මක අපරාධකරුවන් 30 කට ආසන්න පිරිසකගේ නීති විරෝධී වත්කම් පිළිබඳව විමර්ශන ආරම්භ කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

සංවිධානාත්මක අපරාධකරුවන් 30 කට ආසන්න පිරිසකගේ නීති විරෝධී වත්කම් පිළිබඳ විමර්ශන ආරම්භ කර ඇති බව පොලිසිය පවසනවා.

නීති විරෝධී වත්කම් විමර්ශන කොට්ඨාසයේ මෙහෙයවීමෙන් මෙම විමර්ශන සිදු කරන බවයි සඳහන් වන්නේ.

මේ වන විට 'කෙහෙල්බද්දර පද්මේ' නැමැත්තාට අයත් එවැනි දේපොළ කිහිපයක් හඳුනා ගෙන ඇති අතර, ඒ අනුව, රුපියල් කෝටි පහක් වටිනා ගම්පහ, කෙහෙල්බද්දර ප්‍රදේශයේ පිහිටි පර්චස් 28 ක දේපළක් පසුගියදා පවරා ගෙන තිබුණා.

'ලොකු පැටී' නැමැති අපරාධකරුට අයත් නීති විරෝධී දේපොළ කිහිපයක් ද මේ වන විට හඳුනාගෙන ඇති අතර, මුදල් විශුද්ධිකරණය වැළැක්වීමේ පනත යටතේ එම දේපොළ සම්බන්ධයෙන් අධිකරණයට කරුණු වාර්තා කිරීමටද නියමිතව ඇති බවයි සඳහන් වන්නේ.

