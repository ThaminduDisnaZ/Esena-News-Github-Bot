---
title: "කිරිවෙහෙර නායක ස්වාමීන් වහන්සේගේ සහ එම පුදබිමේ ආරක්ෂාව ඉවත් කර ඇති බවට වන පුවත් අසත්‍යයි - පොලිසිය"
date: 2025-10-24 15:50:00
---

# කිරිවෙහෙර නායක ස්වාමීන් වහන්සේගේ සහ එම පුදබිමේ ආරක්ෂාව ඉවත් කර ඇති බවට වන පුවත් අසත්‍යයි - පොලිසිය

![Thumbnail](https://helakuru.sgp1.cdn.digitaloceanspaces.com/esana/images/lib/katharagama-dewalaya.jpg)

කතරගම කිරිවෙහෙර පුරාණ විහාරස්ථානයේ නායක ස්වාමීන් වහන්සේ වන කොඹවක ධම්මින්ද ස්වාමීන් වහන්සේගේ පොලිස් ආරක්ෂාව ඉවත් කර ඇති බවට විද්‍යුත්, මුද්‍රිත මාධ්‍ය සහ සමාජ මාධ්‍ය ඔස්සේ සංසරණය වන පුවත් අසත්‍ය බව පොලීසිය විසින් නිවේදනයක් නිකුත් කර තිබෙනවා.

කතරගම මහා දේවාල පරිශ්‍රය තුළ පිහිටා ඇති අෂ්ඨඵල බෝධීන් වහන්සේ, කතරගම කිරිවෙහෙර සහ අනෙකුත් දේවාලවල ආරක්ෂාව සඳහා පැය 24 ම ආවරණය වන පරිදි පොලිස් නිලධාරීන් 16 දෙනෙකු හා සිවිල් ආරක්ෂක බළකා නිලධාරියෙකුද යොදවා ඇති බවයි එම නිවේදනයේ දැක්වෙන්නේ.

එසේම, කිරිවෙහෙර පුරාණ විහාරස්ථානයේ නායක ස්වාමින් වහන්සේගේ ආරක්ෂාව සඳහා 2018 වර්ෂයේ සිට දේවාල මුරපොළ වෙත අනුයුක්ත කර සිටින නිලධාරීන් 17 දෙනෙකුගෙන් පොලිස් නිලධාරීන් දෙදෙනෙකු පැය 24 ම ආවරණය වන පරිදි රාජකාරි යොදවා ඇති බවද පොලීසිය සඳහන් කරනවා.

මීට අමතරව, කතරගම දේවාල පරිශ්‍රය තුළ යුද හමුදා අනුඛණ්ඩයක් ස්ථාපිත කර ඇති අතර, එම යුද හමුදා අනුඛණ්ඩයද කතරගම කිරිවෙහෙර පුරාණ විහාරස්ථානයේ නායක ස්වාමීන් වහන්සේගේ ආරක්ෂාව සඳහා යොදවන බවයි වැඩිදුරටත් සඳහන් වෙන්නේ.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/68fb4bd73d7ebpdf_page_0.jpeg)

