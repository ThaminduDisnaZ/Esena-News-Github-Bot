---
title: "ජනාධිපතිවරයා අපරාධ රාජ්‍යය කිය කිය‍ා, ඒකට දායක වෙච්ච කොටස්කරුවන්ට පොලිසියේ උසස්වීම් දීලා - මුජිබර්"
date: 2025-10-24 19:30:00
---

# ජනාධිපතිවරයා අපරාධ රාජ්‍යය කිය කිය‍ා, ඒකට දායක වෙච්ච කොටස්කරුවන්ට පොලිසියේ උසස්වීම් දීලා - මුජිබර්

![Thumbnail](https://helakuru.sgp1.cdn.digitaloceanspaces.com/esana/images/lib/mujiber-video-j.jpg)

පොලිසිය භාර මහජන ආරක්ෂක අමාත්‍යවරයා පාර්ලිමේන්තුවේදී ඝාතකයන් වෙනුවෙන් පෙනී සිටි බව සමගි ජන බලවේගයේ පාර්ලිමේන්තු මන්ත්‍රී මුජිබර් රහුමාන් පවසනවා.

ඝාතනයට ලක් වූ වැලිගම ප්‍රාදේශීය සභාවේ සභාපතිවරයාට පාතාලයට සම්බන්ධකම් තිබුණා නම් හෝ ඔහු වැරදි කර තිබුණා නම්, ඔහුව අත්අඩංගුවට ගැනීමට තිබුණු බවත්, ඒ සඳහා ආණ්ඩුවට වසරක කාලයක් තිබුණු බවයි මාධ්‍ය වෙත අදහස් දක්වමින් මන්ත්‍රීවරයා ප්‍රකාශ කළේ.

ජනාධිපතිවරයා විසින් මෙය අපරාධ රාජ්‍යයක් බවට ප්‍රකාශ කරමින්, අපරාධ රාජ්‍යයේ සිටි කොටස්කරුවන් වන ඇතැම් පොලිසියේ නිලධාරීන්ට උසස්වීම් ලබා දී ඇති බවද, එයින් අපරාධ රාජ්‍යය නැති කළ නොහැකි බවද, ජනාධිපතිවරයා විසින් සිදු කරන්නේ එය තවදුරටත් ඉදිරියට ගෙන යාම බවද පාර්ලිමේන්තු මන්ත්‍රී මුජිබර් රහුමාන් වැඩිදුරටත් සඳහන් කර සිටියා.

