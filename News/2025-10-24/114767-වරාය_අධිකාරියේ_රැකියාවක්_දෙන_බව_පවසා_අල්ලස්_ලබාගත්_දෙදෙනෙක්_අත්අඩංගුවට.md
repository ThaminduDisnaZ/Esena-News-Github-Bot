---
title: "වරාය අධිකාරියේ රැකියාවක් දෙන බව පවසා අල්ලස් ලබාගත් දෙදෙනෙක් අත්අඩංගුවට"
date: 2025-10-24 16:20:00
---

# වරාය අධිකාරියේ රැකියාවක් දෙන බව පවසා අල්ලස් ලබාගත් දෙදෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

ධීවර දෙපාර්තමේන්තුවේ හිටපු නිලධාරියෙක් සහ, නිවාස ඉදිකිරීම් අමාත්‍යංශයේ හිටපු නියෝජ්‍ය අමාත්‍ය ඉන්දික බණ්ඩාරනායකගේ කාර්යය මණ්ඩලයේ සිටි නිලධාරියෙක් අල්ලස් හෝ දුෂණ චෝදනා විමර්ශන කොමිෂන් සභාවේ නිලධාරීන් විසින් අත්අඩංගුවට ගෙන තිබෙනවා.

වරාය අධිකාරියේ කම්කරු රැකියාවක් ලබාදෙන බව පවසා පුද්ගලයෙකුගෙන් රුපියල් 245,000 ක මුදලක් ලබා ගැනීමේ චෝදනාවක් මත සිදු කෙරෙන විමර්ශනයකට අදාළව මෙම පුද්ගලයින් දෙදෙනා අත්අඩංගුවට ගෙන ඇති බවයි සඳහන් වෙන්නේ.

අත්අඩංගුවට ගත් සැකකරුවන් කොළඹ ප්‍රධාන මහේස්ත්‍රාත් අධිකරණය වෙත ඉදිරිපත් කිරීමට නියමිතයි.

