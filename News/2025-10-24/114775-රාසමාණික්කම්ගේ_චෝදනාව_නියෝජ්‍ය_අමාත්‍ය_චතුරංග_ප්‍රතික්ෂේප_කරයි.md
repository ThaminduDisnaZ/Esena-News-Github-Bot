---
title: "රාසමාණික්කම්ගේ චෝදනාව නියෝජ්‍ය අමාත්‍ය චතුරංග ප්‍රතික්ෂේප කරයි"
date: 2025-10-24 17:50:00
---

# රාසමාණික්කම්ගේ චෝදනාව නියෝජ්‍ය අමාත්‍ය චතුරංග ප්‍රතික්ෂේප කරයි

![Thumbnail](https://helakuru.sgp1.cdn.digitaloceanspaces.com/esana/images/lib/chathuranga-abeysinhe-parliment.jpg)

මත්පැන් බලපත්‍රයක් සම්බන්ධයෙන් කොළඹ ප්‍රසිද්ධ හෝටලයකදී සාකච්ඡා කළ බවට පාර්ලිමේන්තු මන්ත්‍රී ෂානක්කියන් රාසමාණික්කම් විසින් සිදු කළ ප්‍රකාශය අසත්‍ය බව නියෝජ්‍ය අමාත්‍ය චතුරංග අබේසිංහ පවසනවා.

ඒ අනුව, අද (24) පාර්ලිමේන්තුවේදී ප්‍රකාශයක් කරමින් නියෝජ්‍ය අමාත්‍යවරයා මේ බව ප්‍රකාශ කළා.

රාසමාණික්කම් මන්ත්‍රීවරයා සඳහන් කළ ආකාරයේ සාකච්ඡාවක් සඳහා තමා සහභාගී නොවූ බවත්, ඔහු සඳහන් කළ ආකාරයේ ලිපියක් ද තමා වෙත නොලැබුණු බවයි නියෝජ්‍ය අමාත්‍ය චතුරංග අබේසිංහ වැඩිදුරටත් සඳහන් කර සිටියේ.

