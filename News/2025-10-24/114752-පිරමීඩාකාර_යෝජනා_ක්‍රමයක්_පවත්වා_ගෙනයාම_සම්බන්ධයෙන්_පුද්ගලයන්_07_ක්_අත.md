---
title: "පිරමීඩාකාර යෝජනා ක්‍රමයක් පවත්වා ගෙනයාම සම්බන්ධයෙන් පුද්ගලයන් 07 ක් අත්අඩංගුවට"
date: 2025-10-24 11:05:00
---

# පිරමීඩාකාර යෝජනා ක්‍රමයක් පවත්වා ගෙනයාම සම්බන්ධයෙන් පුද්ගලයන් 07 ක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrest-new-thumb.jpg)

පිරමීඩාකාර යෝජනා ක්‍රමයක් පවත්වා ගෙන යාම, ප්‍රවර්ධනය කිරීම හා එම යෝජනා ක්‍රමය කළමනාකරණය කිරීම සම්බන්ධයෙන් වූ චෝදනාව යටතේ සැකකරුවන් 07 දෙනෙක් අත්අඩංගුවට ගෙන තිබෙනවා.

පොලිස්පතිවරයා වෙත ලැබී තිබුණු තොරතුරකට අනුව, මූල්‍ය අපරාධ විමර්ශන කොට්ඨාසයේ නිලධාරීන් කණ්ඩායමක් විසින් සිදු කරන ලද විමර්ශනයකින් පසු මෙම පිරිස අත්අඩංගුවට ගෙන ඇති බවයි පොලිසිය සඳහන් කළේ.

අත්අඩංගුවට ගත් සැකකරුවන් වයස අවුරුදු 40-64 අතර වයස්වල පසුවන රත්මලාන, පන්නිපිටිය, ගල්නෑව, හෝකන්දර, පේරාදෙණිය හා කොළඹ 04 ප්‍රදේශවල පදිංචිකරුවන් බවයි පැවසෙන්නේ.

ඔවුන් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාරගත කර ඇති අතර, සිද්ධිය සම්බන්ධයෙන් මූල්‍ය අපරාධ විමර්ශන කොට්ඨාසය මඟින් වැඩිදුර විමර්ශන සිදු කරනවා.

