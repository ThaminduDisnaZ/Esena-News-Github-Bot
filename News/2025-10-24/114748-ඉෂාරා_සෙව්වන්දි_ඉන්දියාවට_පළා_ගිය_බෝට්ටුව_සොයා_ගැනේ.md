---
title: "ඉෂාරා සෙව්වන්දි ඉන්දියාවට පළා ගිය බෝට්ටුව සොයා ගැනේ"
date: 2025-10-24 09:45:00
---

# ඉෂාරා සෙව්වන්දි ඉන්දියාවට පළා ගිය බෝට්ටුව සොයා ගැනේ

![Thumbnail](https://helakuru.sgp1.cdn.digitaloceanspaces.com/esana/images/lib/bort-ishara-lk.jpg)

ගණේමුල්ල සංජීව වෙඩි තබා ඝාතනය කිරීමේ සිද්ධියේ ප්‍රධාන සැකකාරිය වන ඉෂාරා සෙව්වන්දි ඉන්දියාවට පළා ගිය බෝට්ටුව පැදවූ පුද්ගලයා කොළඹ අපරාධ කොට්ඨාසය විසින් අත්අඩංගුවට ගෙන තිබෙනවා.

අදාළ බෝට්ටුව ද යාපනය අරාලි තුඩුව මුහුදු තීරයේ තිබී පොලිස් භාරයට ගෙන ඇති බවයි පොලිසිය සඳහන් කළේ.

මේ වන විට අත්අඩංගුවට ගෙන සිටින ඒ. ආනන්දන් නමැත්තාගෙන් සිදුකළ දීර්ඝ ප්‍රශ්න කිරීම්වලදී අදාළ සැකකරු සහ බෝට්ටුව සොයා ගැනීමට හැකිවී තිබෙනවා.

මෙම බෝට්ටුව ඒ. ආනන්දන් නැමැත්තාට අයත්, අශ්ව බල 400 ක එන්ජිමකින් යුක්ත බෝට්ටුවක් බවට අනාවරණය වී ඇති අතර, සිද්ධිය සම්බන්ධයෙන් තවදුරටත් විමර්ශන ක්‍රියාත්මකයි.

