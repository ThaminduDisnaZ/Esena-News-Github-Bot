---
title: "පස්වරු 2.00 දක්වා පාසල් පැවැත්වීම පිළිබඳව ගුරු විදුහල්පති සංගම්වල විරෝධය"
date: 2025-10-24 14:55:00
---

# පස්වරු 2.00 දක්වා පාසල් පැවැත්වීම පිළිබඳව ගුරු විදුහල්පති සංගම්වල විරෝධය

![Thumbnail](https://helakuru.sgp1.cdn.digitaloceanspaces.com/esana/images/lib/joseph%20stalin-new.jpg)

2026 වසරේ සිට ක්‍රියාත්මක කිරීමට නියමිත නව අධ්‍යාපන ප්‍රතිසංස්කරණවලට අනුව පාසල් වේලාව විනාඩි 30කින් දීර්ඝ කිරීම සම්බන්ධයෙන් ගුරු විදුහල්පති වෘත්තීය සමිති සන්ධානය දැඩි විරෝධය පළ කරනවා.

මෙම තීරණය ගැනීමට පෙර කිසිදු වෘත්තීය සමිතියක් සමඟ හෝ ගුරු / විදුහල්පතිවරුන් සමඟ කිසිදු සාකච්ඡාවක් සිදු නොකළ බවයි අද (24) පැවති මාධ්‍ය හමුවකට එක් වෙමින් සමස්ත ලංකා එක්සත් ගුරු සංගමයේ සභාපති පූජ්‍ය යල්වල පඤ්ඤාසේකර හිමි පවසා සිටියේ.

බොහෝ දුර සිට පැමිණෙන සිසුන් දහවල් 1.30 වන විට බොහෝ වෙහෙසට පත්ව සිටින බවද, පස්වරු 2.00 දක්වා පාසල් පැවැත්වීමට ගත් තීරණය ඉවත් කර, ගුරු / විදුහල්පතිවරුන් සමඟ සාකච්ඡා කර සුදුසු සංශෝධන සිදු කරන ලෙස ද උන්වහන්සේ ඉල්ලා සිටියා.

මේ අතර, එම මාධ්‍ය හමුවට එක් වූ ලංකා ගුරු සංගමයේ ප්‍රධාන ලේකම් ජෝසප් ස්ටාලින් සඳහන් කළේ, නොවැම්බර් 07 වැනිදාට පෙර, පාසල් පැවැත්වීමේ කාලය සංශෝධනය කිරීමට ආණ්ඩුව කටයුතු නොකරන්නේ නම්, පාසල් වාරය ආරම්භ වූ වහාම එක් දින වර්ජනයකට අවතීර්ණ වන බවයි.

