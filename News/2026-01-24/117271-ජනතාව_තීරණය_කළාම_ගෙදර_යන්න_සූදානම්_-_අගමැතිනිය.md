---
title: "ජනතාව තීරණය කළාම ගෙදර යන්න සූදානම් - අගමැතිනිය"
date: 2026-01-24 08:10:00
---

# ජනතාව තීරණය කළාම ගෙදර යන්න සූදානම් - අගමැතිනිය

![Thumbnail](https://helakuru.sgp1.cdn.digitaloceanspaces.com/esana/images/lib/harini-amarasuriya-parliment-2025.jpg)

අග්‍රාමාත්‍ය ධුරයේ වෙනසක් සිදු විය යුතු බවට රටේ ජනතාව තීරණය කළ පසු තමා ඉන් ඉවත් වීමට සූදානම් බව අග්‍රාමාත්‍ය, අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍ය ආචාර්ය හරිනි අමරසූරිය පවසනවා.

ජනාධිපති ඉවත් කර ගැනීමට නොහැකි වූ බවත්, අගමැති ඉවත් කිරීමට උත්සාහ කළ ද එය ද සාර්ථක වී නොමැති අතර, තමා පැමිණියේ විශ්වාසභංගයට මුහුණ දීමට බවත්, එහෙත් එය ද ඉදිරිපත් කර නොමැති බවයි ඊයේ (23) පාර්ලිමේන්තුවේදී අදහස් දක්වමින් අගමැතිවරිය සඳහන් කළේ.

විපක්ෂය විශ්වාසභංග ගෙන ඒමේ අවශ්‍යතාවක් නොමැති බව ද, රටේ ජනතාව අගමැති ධුරයේ වෙනසක් සිදු විය යුතු බවට තීරණය කළ පසු, තමා ඉවත් වීමට සූදානම් බව ද අගමැතිවරිය ප්‍රකාශ කළා.

ආණ්ඩුව වග කියන්නේ ජනතාවට වන අතර, ඒ අනුව වැඩ කටයුතු සිදු කරගෙන යන බවයි පාර්ලිමේන්තුවේදී අදහස් දක්වමින් අගමැතිවරිය වැඩිදුරටත් සඳහන් කර සිටියේ.

