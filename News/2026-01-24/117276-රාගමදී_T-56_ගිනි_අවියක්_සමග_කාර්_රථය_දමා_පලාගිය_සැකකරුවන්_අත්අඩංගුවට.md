---
title: "රාගමදී T-56 ගිනි අවියක් සමග කාර් රථය දමා පලාගිය සැකකරුවන් අත්අඩංගුවට"
date: 2026-01-24 10:10:00
---

# රාගමදී T-56 ගිනි අවියක් සමග කාර් රථය දමා පලාගිය සැකකරුවන් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

පසුගිය දෙසැම්බර් 23 වැනිදා රාගම ප්‍රදේශයේදී T-56 ගිනි අවියක් සමගින් කාර් රථයක් මහමග දමා පලායාමේ සිද්ධිය සම්බන්ධයෙන් පොලීසියට අවශ්‍ය කර සිටි සැකකරුවෙකු හා ඊට ආධාර අනුබල දුන් සැකකරුවෙකු ඊයේ (23) අත්අඩංගුවට ගෙන තිබෙනවා.

බස්නාහිර පළාත් උතුර අපරාධ කොට්ඨාසයේ නිලධාරීන් විසින් සිදුකළ විමර්ශනයකින් පසුව අදාළ සැකකරුවන් අත්අඩංගුවට ගත් බවයි පොලීසිය සදහන් කළේ.

මෙහි ප්‍රධාන සැකකරු වත්තල, ඔලියමුල්ල ප්‍රදේශයේදී හෙරොයින් ග්‍රෑම් 20 යි මිලිග්‍රෑම් 520 ක් සමග අත්අඩංගුවට ගෙන ඇති අතර, එම අපරාධයට ආධාර අනුබල දුන් සැකකරු මීගොඩ ප්‍රදේශයේදී අත්අඩංගුවට ගෙන ඇති බව සඳහන්.

සැකකරුවන් අවුරුදු 52 හා 54 වයස්වල පසුවන මීගොඩ ප්‍රදේශයේ පදිංචිකරුවන් වන අතර, ඔවුන් අද (24) වැලිසර මහේස්ත්‍රාත් අධිකරණයට ඉදිරිපත් කිරීමට නියමිතව තිබෙනවා.

