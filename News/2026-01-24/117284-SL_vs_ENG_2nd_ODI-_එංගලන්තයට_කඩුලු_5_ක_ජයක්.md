---
title: "SL vs ENG 2nd ODI: එංගලන්තයට කඩුලු 5 ක ජයක්"
date: 2026-01-24 22:45:25
---

# SL vs ENG 2nd ODI: එංගලන්තයට කඩුලු 5 ක ජයක්

![Thumbnail](https://helakuru.sgp1.cdn.digitaloceanspaces.com/esana/images/lib/Eng-Vs-Sri-Lanka.jpg)

සංචාරක එංගලන්ත කණ්ඩායම සහ ශ්‍රී ලංකා කණ්ඩායම අතර දෙවැනි එක්දින තරගය කඩුලු 5 කින් ජය ගැනීමට එංගලන්ත කණ්ඩායම අද (24) සමත් වුණා.

ඒ අනුව තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුවෙන් පන්දුවට පහරදීමට තීරණය කළ අතර ඔවුන් පන්දුවාර 49 යි පන්දු 3 ක් අවසානයේ සියලු දෙනා දැවී ලකුණු 219 ක් ලබාගත්තා.

පන්දුවට පරහදීමේදී නායක චරිත් අසලංක ලකුණු 45 ක් හා ධනංජය ද සිල්වා ලකුණු 40 ක් ලබාගත් අතර පන්දු යැවීමේදී එංගලන්ත කණ්ඩායම වෙනුවෙන් Jamie Overton, Adil Rashid, Joe Root කඩුලු 2 ක් බිඳ හෙළීමට සමත් වුණා.

පිළිතුරු ඉනිම ක්‍රීඩා කළ එංගලන්ත කණ්ඩායම පන්දුවාර 46 යි පන්දු 2 ක් අවසානයේ කඩුලු 5 ක් දැවී සිටියදී සිය ජයග්‍රාහී ඉලක්කය පසුකර යාමට සමත් වූ අතර පන්දුවට පහරදීමේදී එංගලන්ත කණ්ඩායම වෙනුවෙන් Joe Root  ලකුණු 75 ක්, Harry Brook ලකුණු 42 ක් හා Ben Duckett  ලකුණු 39 ක් ලබාගත්තා.

ඒ අනුව තරග 3 කින් සමන්විත එක්දින තරගාවලිය තරග එක බැඟින් ජය‍ගෙන ශ්‍රී ලංකාව සහ එංගලන්තය සම තත්ත්වයේ පසුවනවා.

