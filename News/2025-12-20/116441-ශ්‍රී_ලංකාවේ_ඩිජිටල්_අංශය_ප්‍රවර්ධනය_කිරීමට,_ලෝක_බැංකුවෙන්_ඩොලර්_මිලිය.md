---
title: "ශ්‍රී ලංකාවේ ඩිජිටල් අංශය ප්‍රවර්ධනය කිරීමට, ලෝක බැංකුවෙන් ඩොලර් මිලියන 50 ක ව්‍යාපෘතියකට අනුමැතිය"
date: 2025-12-20 11:35:00
---

# ශ්‍රී ලංකාවේ ඩිජිටල් අංශය ප්‍රවර්ධනය කිරීමට, ලෝක බැංකුවෙන් ඩොලර් මිලියන 50 ක ව්‍යාපෘතියකට අනුමැතිය

![Thumbnail](https://helakuru.sgp1.cdn.digitaloceanspaces.com/esana/images/lib/world-bank-1[1].jpg)

මෙරට ඩිජිටල් ක්ෂේත්‍රයේ නවෝත්පාදන සහ ආයෝජන ප්‍රවර්ධනය කිරීම සහ රජයේ සේවා නවීකරණය කිරීම ඇතුළු අංශ කිහිපයක් වෙනුවෙන් ලෝක බැංකුව විසින් ඩොලර් මිලියන 50ක ව්‍යාපෘතියකට අනුමැතිය ලබා දී තිබෙනවා.

මෙම ව්‍යාපෘතියේ ප්‍රධාන අරමුණ රජයේ සේවාවන් නවීකරණය කිරීමත්, එම සේවාවන් වඩාත් කාර්යක්ෂමව මහජනතාවට සමීප කරවීමත් බවයි නිවේදනයක් නිකුත් කරමින් ලෝක බැංකු සමූහය සඳහන් කර සිටියේ.

ඒ අනුව, මෙය ශ්‍රී ලංකාවේ ඩිජිටල් අංශය ප්‍රවර්ධනය කිරීමට සහ ජනතාවගේ සහ ව්‍යාපාරවල අවශ්‍යතාවලට පිටුවහලක් වනු ඇති බවයි එම නිවේදනයේ වැඩිදුරටත් සඳහන් වන්නේ.

