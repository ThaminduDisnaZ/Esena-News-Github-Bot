---
title: "ගොවියාගේ ජීවන තත්ත්වය උසස් කිරීම සඳහා වත්මන් රජය උපරිමයෙන් කටයුතු කරනවා - අමාත්‍ය කේ.ඩී. ලාල්කාන්ත"
date: 2025-12-20 10:20:00
---

# ගොවියාගේ ජීවන තත්ත්වය උසස් කිරීම සඳහා වත්මන් රජය උපරිමයෙන් කටයුතු කරනවා - අමාත්‍ය කේ.ඩී. ලාල්කාන්ත

![Thumbnail](https://helakuru.sgp1.cdn.digitaloceanspaces.com/esana/images/lib/lalkantha-2025dec.jpg)

ගොවියාගේ ජීවන තත්ත්වය උසස් කිරීම වත්මන් රජයේ අපේක්ෂාව වන බවත්, ඒ සඳහා රජය උපරිමයෙන් කටයුතු කරන බවත් කෘෂිකර්ම, පශු සම්පත්, ඉඩම් සහ වාරිමාර්ග අමාත්‍ය කේ.ඩී. ලාල්කාන්ත පවසනවා.

චීනයේ Zhengzhou නගරයේ දූත පිරිසක් ඊයේ (19) දින ගොවිජන මන්දිරයේදී හමු වූ අවස්ථාවේදී අමාත්‍යවරයා මේ බව සඳහන් කර සිටි අතර, මෙම හමුවේදී ශ්‍රී ලංකාවේ කෘෂිකාර්මික ක්ෂේත්‍රය පිළිබඳව විශේෂ අවධානයක් යොමු කෙරුණු බවයි සඳහන් වන්නේ.

ආපදා තත්ත්වය හේතුවෙන් ගොවියාට සිදු වූ හානිවලදී විශාල වශයෙන් වන්දි ලබා දීමේ වැඩසටහනක් ක්‍රියාත්මක වන බවත්, එහි අවසාන අරමුණ ගොවියාට පහසුකම් සැලසීම බවයි කේ.ඩී. ලාල්කාන්ත අමාත්‍යවරයා මෙහිදී වැඩිදුරටත් පවසා සිටියේ.

