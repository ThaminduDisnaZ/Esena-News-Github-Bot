---
title: "ආපදා වන්දි ලබාදීමේ ප්‍රගතිය සම්බන්ධයෙන් අගමැතිනියගෙන් දැනුම් දීමක්"
date: 2026-02-06 17:45:00
---

# ආපදා වන්දි ලබාදීමේ ප්‍රගතිය සම්බන්ධයෙන් අගමැතිනියගෙන් දැනුම් දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/Disaster.jpg)

'දිට්වා' සුළි කුණාටුවෙන් ඇති වූ ආපදා තත්ත්වයෙන් පසු මාස දෙකක් තුළ ලැබූ ප්‍රගතිය සම්බන්ධයෙන් අග්‍රාමාත්‍ය ආචාර්ය හරිනි අමරසූරිය අද (06) පාර්ලිමේන්තුව දැනුවත් කළා.

ඒ අනුව, දරුවන්ට ලබාදෙන රුපියල් 15,000 දීමනාව 72% ක් ගෙවා අවසන් කර ඇති බවත්, මරණ සඳහා වන්දි ලබාදීම ද 50% ක් අවසන් කර ඇති බවත්, රුපියල් 25,000 ක දීමනාව ලබාදීම 98% ක් සම්පූර්ණ කර ඇති බවයි අද (06) පාර්ලිමේන්තුවේදී අදහස් දක්වමින් අගමැතිවරිය ප්‍රකාශ කළේ.

ඊට අමතරව අනෙකුත් දීමනා ලබාදිය යුතු පිරිස් සඳහා අවශ්‍ය වාර්තා සහ සහතික ලබා ගැනීම් සිදු කළ යුතු බවත්, එම කටයුතු මේ වන විට සිදු කරමින් ඇති බවයි අග්‍රාමාත්‍ය ආචාර්ය හරිනි අමරසූරිය වැඩිදුරටත් සඳහන් කර සිටියේ.

