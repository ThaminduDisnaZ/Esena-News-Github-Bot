---
title: "හෑෂ් හා කුෂ් මත්ද්‍රව්‍ය තොගයක් සමඟ කාන්තාවක් අත්අඩංගුවට"
date: 2026-02-06 13:15:00
---

# හෑෂ් හා කුෂ් මත්ද්‍රව්‍ය තොගයක් සමඟ කාන්තාවක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-woman-archived.jpg)

හෑෂ් හා කුෂ් මත්ද්‍රව්‍ය තොගයක් සමඟ සැකකාරියක් බස්නාහිර උතුර අපරාධ කොට්ඨාසය විසින් බොරලැස්ගමුව, නිර්මල මාවත ප්‍රදේශයේදී ඊයේ (05) අත්අඩංගුවට ගෙන තිබෙනවා.

එහිදී ඇය සතුව තිබී හෑෂ් මත්ද්‍රව්‍ය කිලෝග්‍රෑම් 17 ක් හා කුෂ් මත්ද්‍රව්‍ය ග්‍රෑම් 400 ක් සොයා ගෙන ඇති අතර, එම තොගයේ වටිනාකම රුපියල් කෝටි එකහමාරකට අධික බවයි සඳහන් වන්නේ.

අදාළ සැකකාරිය වයස අවුරුදු 31 ක් වන, බොරලැස්ගමුව ප්‍රදේශයේ පදිංචිකාරියක් වන අතර, බස්නාහිර උතුර අපරාධ කොට්ඨාසය විසින් වැඩිදුර විමර්ශන සිදු කරනවා.

