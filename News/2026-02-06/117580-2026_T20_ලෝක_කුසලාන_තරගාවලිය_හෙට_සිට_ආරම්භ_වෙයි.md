---
title: "2026 T20 ලෝක කුසලාන තරගාවලිය හෙට සිට ආරම්භ වෙයි"
date: 2026-02-06 13:45:00
---

# 2026 T20 ලෝක කුසලාන තරගාවලිය හෙට සිට ආරම්භ වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/t20-world-cup-new-archived.jpg)

2026 විස්සයි විස්ස ලෝක කුසලාන ක්‍රිකට් තරගාවලිය හෙට (07) සිට ආරම්භ වනවා.

හෙට ආරම්භ වන තරගාවලිය මාර්තු 08 දක්වා පුරා මාසයක කාලයක් ශ්‍රී ලංකාව සහ ඉන්දියාවේ සත්කාරකත්වයෙන් පැවැත්වීමට නියමිතව තිබෙනවා.

2012 වසරෙන් පසු ශ්‍රී ලංකාව ප්‍රධාන ICC තරගාවලියකට සත්කාරකත්වය දක්වන පළමු අවස්ථාව මෙය වනවා.

මෙවර විස්සයි විස්ස ලෝක කුසලාන තරගාවලිය දැඩි කතාබහක් ඇති කළ තරගාවලියක් බවට පත් ව ඇති අතර, එහිදී පෙබරවාරි 15 වැනිදා පැවැත්වීමට නියමිත ඉන්දියාව සහ පාකිස්තානය අතර තරගය පාකිස්තානය වර්ජනය කිරීමට තීරණය කිරීමත්, බංග්ලාදේශය ද ඉන්දියාව සමඟ ඇති කරගත් මතභේදයක් හේතුවෙන් මෙවර තරගාවලියට එක් නොවීමට තීරණය කිරීමත් කැපී පෙනෙනවා.

මෙවර තරගාවලිය සඳහා කණ්ඩායම් 20 ක් කාණ්ඩ 4 ක් යටතේ තරග කිරීමට නියමිතයි.

මූලික වටයේදී සෑම කාණ්ඩයකම මුල් ස්ථාන දෙක ලබා ගන්නා කණ්ඩායම් 8 ක් Super Eight වටයට සුදුසුකම් ලබන අතර, සුපිරි 8 වටය තුළදී කණ්ඩායම් 4 බැගින් වූ කාණ්ඩ දෙකක් යටතේ තරග පැවැත්වෙනවා.

එහි පෙරමුණ ගන්නා කණ්ඩායම් 4 ක් අර්ධ අවසන් පූර්ව තරග සඳහා සුදුසුකම් ලබන අතර, අවසන් මහා තරගය සඳහා පාකිස්තානය සුදුසුකම් ලැබුවහොත් එය කොළඹදී ද, එසේ නොවුණහොත් අහමදාබාද් හිදී ද පැවැත්වීමට නියමිතයි.

තරගාවලියට එක්වන කණ්ඩායම් තරග කරන කාණ්ඩ හා තරගාවලි කාලසටහන පහතින්.

 

![Image](https://helakuru.sgp1.cdn.digitaloceanspaces.com/esana/images/69857a2b1400fpdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/69857a2b208bepdf_page_1.jpeg)

