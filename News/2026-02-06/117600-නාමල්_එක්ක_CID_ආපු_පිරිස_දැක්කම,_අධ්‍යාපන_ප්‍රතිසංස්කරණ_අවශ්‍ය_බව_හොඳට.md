---
title: "නාමල් එක්ක CID ආපු පිරිස දැක්කම, අධ්‍යාපන ප්‍රතිසංස්කරණ අවශ්‍ය බව හොඳටම පැහැදිලියි - ප්‍රසන්න ගුණසේන"
date: 2026-02-06 18:45:00
---

# නාමල් එක්ක CID ආපු පිරිස දැක්කම, අධ්‍යාපන ප්‍රතිසංස්කරණ අවශ්‍ය බව හොඳටම පැහැදිලියි - ප්‍රසන්න ගුණසේන

![Thumbnail](https://helakuru.sgp1.cdn.digitaloceanspaces.com/esana/images/lib/prasanna-gunasena-may.jpg)

ආණ්ඩු බලය මාරු වුව ද, රාජ්‍ය බලය ජනතාව බලාපොරොත්තු වන වේගයෙන් මාරු නොවන බව නියෝජ්‍ය අමාත්‍ය ප්‍රසන්න ගුණසේන පවසනවා.

නමුත් පසුගිය ගංවතුර තත්ත්වයේදී රාජ්‍ය නිලධාරීන් ක්‍රියා කළ ආකාරයෙන්, රාජ්‍ය බලය ක්‍රමයෙන් ජනතාව බලාපොරොත්තු වන දිශාවට හැරෙමින් පවතින බව පෙනී යන බවයි අද (06) මාධ්‍ය වෙත අදහස් දක්වමින් නියෝජ්‍ය අමාත්‍යවරයා සඳහන් කළේ.

එසේම, පාර්ලිමේන්තු මන්ත්‍රී නාමල් රාජපක්ෂ අපරාධ පරීක්ෂණ දෙපාර්තමේන්තුව වෙත කැඳවන විට ඒ අසලට ගොස් ‘දස මහා යෝධයන්’, ‘අසවල් රජුගේ පුතු’ ආකාරයෙන් පවසමින් දේශපාලනඥයන් පසුපස යන පිරිසක් සමඟ රට ඉදිරියට ගෙන යනවා නම්, එය කණගාටුදායක තත්ත්වයක් බව ද, එම සිදුවීම් දෙස බලන විට අධ්‍යාපන ප්‍රතිසංස්කරණ අවශ්‍ය බව හොඳින් පැහැදිලි වන බව ද ඔහු ප්‍රකාශ කළා.

අනුර කුමාර දිසානායක ජනාධිපතිවරයා සමඟ තරගයට පැමිණීමට හැකි කිසිඳු නායකයෙක් විපක්ෂය තුළ නොමැති බවයි නියෝජ්‍ය අමාත්‍ය ප්‍රසන්න ගුණසේන වැඩිදුරටත් සඳහන් කර සිටියේ.

