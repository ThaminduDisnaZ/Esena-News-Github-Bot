---
title: "කුමන උද්ඝෝෂණ කළත්, 2027 වසරේ වැටුප් වැඩිවීම එන තෙක් කිසිදු දීමනාවක් ඉහළ දමන්නේ නැහැ - ජනපති"
date: 2026-02-06 19:15:00
---

# කුමන උද්ඝෝෂණ කළත්, 2027 වසරේ වැටුප් වැඩිවීම එන තෙක් කිසිදු දීමනාවක් ඉහළ දමන්නේ නැහැ - ජනපති

![Thumbnail](https://helakuru.sgp1.cdn.digitaloceanspaces.com/esana/images/lib/anura-president-mahanuwara-po.jpg)

2027 වසරේ වැටුප් වැඩිවීම සිදුවන තෙක් කිසිදු දීමනාවක් ඉහළ නොදමන බව ජනාධිපති අනුර කුමාර දිසානායක පවසනවා.

2025, 2026 සහ 2027 වසරේ රාජ්‍ය සේවක වැටුප් වැඩි කිරීම සඳහා පමණක් රුපියල් කෝටි 33,000 ක් රජය වැය කර ඇති බවයි ජනාධිපතිවරයා පවසා සිටියේ.

'දිට්වා' සුළි කුණාටුවෙන් පූර්ණ හා අර්ධ නිවාස හානි සිදු වූ පුද්ගලයන්ට සහ කර්මාන්තකරුවන්ට වන්දි ප්‍රදානය වෙනුවෙන් අද (06) පෙරවරුවේ මධ්‍යම පළාත් සභා ශ්‍රවණාගාරයේ පැවති වැඩසටහනට එක් වෙමින් ජනාධිපතිවරයා මේ බව සඳහන් කළා.

ඒ අනුව, 2027 තුන්වැනි වැටුප් වර්ධකය සිදු වූවාට පසු අයවැයට වන බලපෑම සම්බන්ධව අවධානය යොමු කරමින් අනෙක් දීමනා ගැන සලකා බලන බවත්, එතෙක් කුමන උද්ඝෝෂණ සිදු කළ ද, එළඹෙන වසරේ වැටුප් වැඩිවීම එන තෙක් කිසිදු දීමනාවක් වැඩි කිරීමට පියවර නොගන්නා බවයි ජනාධිපතිවරයා වැඩිදුරටත් ප්‍රකාශ කර සිටියේ.

