---
title: "අක්මීමන ප්‍රදේශයේ අනතුරකින් පියා සහ පුත්‍රයා මරුට"
date: 2026-02-06 09:35:00
---

# අක්මීමන ප්‍රදේශයේ අනතුරකින් පියා සහ පුත්‍රයා මරුට

![Thumbnail](https://helakuru.sgp1.cdn.digitaloceanspaces.com/esana/images/lib/accident-new.jpg)

අක්මීමන පොලිස් වසමේ නුගදූව විදුලි සංඥා කනුව ආසන්නයේ සිදු වූ රිය අනතුරකින් එකම පවුලේ පියා සහ පුත්‍රයා ජීවිතක්ෂයට පත්ව තිබෙනවා.

ඒ අනුව ඊයේ (05) සවස නුගදූව ප්‍රදේශයේදී, පින්නදූව අධිවේගී මාර්ග පිවිසුමෙන් පිටතට පැමිණ ගාල්ල දෙසට ධාවනය වූ මෝටර් රථයක් ප්‍රතිවිරුද්ධ දිශාවෙන් පැමිණි යතුරුපැදියක ගැටීමෙන් මෙම අනතුර සිදු ව තිබෙනවා.

අනතුරෙන් යතුරුපැදියේ පැදිකරු සහ පසුපැදිකරුවන් දෙදෙනකු තුවාල ලබා කරාපිටිය ශික්ෂණ රෝහලට ඇතුළත් කර ඇති අතර, එහිදී යතුරුපැදිකරු සහ පසුපැදිකරුවකු ජීවිතක්ෂයට පත්ව තිබෙනවා.

එලෙස මියගොස් ඇත්තේ වලහන්දූව ප්‍රදේශයේ පදිංචිව සිටි අවුරුදු 36 සහ 16 වයස්වල පසු වූ එකම පවුලේ පියා සහ පුත්‍රයා බවයි සඳහන් වන්නේ.

අනතුර සම්බන්ධයෙන් අදාළ මෝටර් රථයේ රියදුරු අත්අඩංගුවට ගෙන ඇති අතර, අක්මීමන පොලිසිය විසින් වැඩිදුර විමර්ශන සිදු කරනවා.

