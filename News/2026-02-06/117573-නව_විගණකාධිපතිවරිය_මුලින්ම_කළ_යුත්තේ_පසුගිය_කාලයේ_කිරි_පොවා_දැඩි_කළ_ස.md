---
title: "නව විගණකාධිපතිවරිය මුලින්ම කළ යුත්තේ පසුගිය කාලයේ කිරි පොවා දැඩි කළ සර්පයන්ගේ දළ ගැලවීමයි - හිටපු විගණකාධිපති ගාමිණී විජේසිංහ"
date: 2026-02-06 10:20:00
---

# නව විගණකාධිපතිවරිය මුලින්ම කළ යුත්තේ පසුගිය කාලයේ කිරි පොවා දැඩි කළ සර්පයන්ගේ දළ ගැලවීමයි - හිටපු විගණකාධිපති ගාමිණී විජේසිංහ

![Thumbnail](https://helakuru.sgp1.cdn.digitaloceanspaces.com/esana/images/lib/gamini-wijesinhe-lko.jpg)

විගණකාධිපති ධුරයට ‘කොන්ද කඩාගෙන’ වැඩ කිරීමේ හැකියාවක් නොමැති බව හිටපු විගණකාධිපති ගාමිණී විජේසිංහ පවසනවා.

පසුගිය කාලයේ විගණකාධිපති දෙපාර්තමේන්තුවෙන් ගොඩනැගුණු ‘අශුද්ධ සන්ධානය’ හරහා සිදු වූ හානිය නැවත ප්‍රතිස්ථාපනය කිරීම එතරම් පහසු නොවන බවයි උත්සවයක් අමතමින් හිටපු විගණකාධිපතිවරයා සඳහන් කළේ.

තමා වැඩ කළ කාලයේ එම විෂකුරු සර්පයන්ගේ දළ ගලවා දැමීමට කටයුතු කළ බව ද, නමුත් පසුගිය වසර 07 ක කාලයේ යළිත් එම සර්පයන්ට කිරි පොවා, ඔවුන්ව ඉතාමත් හොඳට වර්ධනය කර, මර්මස්ථානවල නතර කර ඇති බව ද ඔහු ප්‍රකාශ කළා.

නව විගණකාධිපතිවරිය ප්‍රථමයෙන් කළ යුත්තේ එම සර්පයන්ගේ දළ ගැලවීම බවත්, එසේ නොකළහොත් ඔවුන් දෂ්ට කිරීම සිදු කරන බවත්, මෙම විගණකාධිපති ධුරය යනු රෝස මල් යහනාවක් නොවන බවයි හිටපු විගණකාධිපතිවරයා සඳහන් කළේ.

නව විගණකාධිපතිවරියට මෙය සාර්ථකව සිදු කළ හැකි බව ද, ඒ සඳහා අවශ්‍ය සහයෝගය ලබාදීමට තමා සූදානම් බව ද හිටපු විගණකාධිපති ගාමිණී විජේසිංහ වැඩිදුරටත් ප්‍රකාශ කර සිටියා.

