---
title: "වාහනවල අවසරපත් ඉවත් කිරීම ගැන, නීතීඥ සංගමයෙන් පොලිස්පතිවරයාට ලිපියක්"
date: 2025-09-30 15:50:00
---

# වාහනවල අවසරපත් ඉවත් කිරීම ගැන, නීතීඥ සංගමයෙන් පොලිස්පතිවරයාට ලිපියක්

![Thumbnail](https://helakuru.sgp1.cdn.digitaloceanspaces.com/esana/images/lib/lawyers-bar-association[1].jpg)

මෝටර් රථවල ඉදිරිපස වීදුරුව මත ප්‍රදර්ශනය කරන නීතිඥවරුන් හඳුනා ගැනීමේ වාහන අවසරපත් (Lawyers' Car Passes) ප්‍රදර්ශනය නොකළ යුතු බවට වන නියමය සම්බන්ධයෙන් ශ්‍රී ලංකා නීතිඥ සංගමය (BASL) විසින් පොලිස්පතිවරයා වෙත ලිපියක් යොමු කරමින් සිය ස්ථාවරය පැහැදිලි කර තිබෙනවා.

ගැසට් නිවේදනයක් පදනම් කරගෙන, නීතිඥවරුන් හඳුනා ගැනීමේ වාහන අවසරපත් ඉවත් කරන ලෙසට බල කිරීමට ගන්නා ඕනෑම උත්සාහයක් නීතියට පටහැනි වන බවයි අදාළ ලිපිය මඟින් දක්වා ‍තිබෙන්නේ.

අදාළ ගැසට් නියෝගයේ විෂය පථය සහ අරමුණ, නීතිඥවරුන් හඳුනා ගැනීමේ වාහන අවසරපත් සඳහා අදාළ නොවෙනු ඇති බවත්, අදාළ බලපත්‍ර මෝටර් රථ පනතේ කිසිදු විධිවිධානයක් උල්ලංඝනය නොකරන බවත් නීතිඥ සංගමය අවධාරණය කරනවා.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/68db8ddecfb24pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/68db8ddedee33pdf_page_1.jpeg)

