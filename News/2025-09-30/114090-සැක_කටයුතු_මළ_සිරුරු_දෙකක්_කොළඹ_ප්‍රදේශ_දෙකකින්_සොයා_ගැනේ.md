---
title: "සැක කටයුතු මළ සිරුරු දෙකක් කොළඹ ප්‍රදේශ දෙකකින් සොයා ගැනේ"
date: 2025-09-30 10:45:00
---

# සැක කටයුතු මළ සිරුරු දෙකක් කොළඹ ප්‍රදේශ දෙකකින් සොයා ගැනේ

![Thumbnail](https://helakuru.sgp1.cdn.digitaloceanspaces.com/esana/images/lib/death[1].jpg)

සැක කටයුතු මළ සිරුරු දෙකක් කොළඹ ප්‍රදේශ දෙකකින් සොයාගෙන ඇති බව පොලීසිය පවසනවා.

ඒ අනුව, එක් සිරුරක් ග්‍රෑන්ඩ්පාස් පොලිස් වසමෙන් සහ අනෙක් සිරුර දෙහිවල පොලිස් වසමෙන් හමු වී ඇති බවයි සඳහන් වන්නේ.

ඊයේ (29) සවස් කාලයේ ග්‍රෑන්ඩ්පාස්, ඉඟුරුකඩේ හන්දිය අසල ඇති ‘ජාඩි ඇළේ’ තිබී එක් මළ සිරුරක් හමු වී ඇති අතර, මියගිය පුද්ගලයාගේ අනන්‍යතාවය මෙතෙක් තහවුරු වී නොමැති බවත්, එම සිරුර වයස අවුරුදු 35 - 40 අතර පසුවන පිරිමි පුද්ගලයෙකුගේ බවයි පොලීසිය සඳහන් කළේ.

එම මෘත ශරීරය කොළඹ ජාතික රෝහලේ මෘත ශරීරාගාරයේ තැන්පත් කර ඇති අතර, ග්‍රෑන්ඩ්පාස් පොලීසිය වැඩිදුර විමර්ශන සිදු කරනවා.

මේ අතර, අනෙක් සිරුර ඊයේ රාත්‍රියේ දෙහිවල, සිරිවර්ධන පාර ප්‍රදේශයේ නිවසකින් හමු වී ඇති අතර, එම සිරුර ද පිරිමි පුද්ගලයෙකුගේ බවත්, ඔහු වයස අවුරුදු 23 ක් වන දෙහිවල ප්‍රදේශයේ පදිංචිකරුවෙක් බවත් පැවසෙනවා.

මෙම සිද්ධිය සම්බන්ධයෙන් දෙහිවල පොලීසිය වැඩිදුර විමර්ශන සිදු කරන බවයි වැඩිදුරටත් සඳහන් වන්නේ.

