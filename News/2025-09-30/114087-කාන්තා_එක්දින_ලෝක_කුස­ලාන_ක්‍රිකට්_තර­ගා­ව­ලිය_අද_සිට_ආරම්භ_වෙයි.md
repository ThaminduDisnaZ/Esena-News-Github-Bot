---
title: "කාන්තා එක්දින ලෝක කුස­ලාන ක්‍රිකට් තර­ගා­ව­ලිය අද සිට ආරම්භ වෙයි"
date: 2025-09-30 11:15:00
---

# කාන්තා එක්දින ලෝක කුස­ලාන ක්‍රිකට් තර­ගා­ව­ලිය අද සිට ආරම්භ වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/icc-women-2025.jpg)

ජාත්‍ය­න්තර ක්‍රිකට් කවු­න්සි­ලය සංවි­ධාන කරන 13 වැනි කාන්තා ලෝක කුස­ලාන එක්දින ක්‍රිකට් තර­ගා­ව­ලිය අද (30) ඉන්දි­යා­වේදී ආරම්භ වනවා.

ඒ අනුව, මෙම තරගාවලිය අද (30) සිට නොවැම්බර් 02 වැනිදා දක්වා ඉන්දියාවේ සහ ශ්‍රී ලංකාවේ සත්කාරකත්වයෙන් පැවැත්වීමට නියමිතයි.

රට­වල් 08 ක් තරග වදින මේ තර­ගා­ව­ලියේ මූලික වට­යේදී සෑම කණ්ඩා­ය­මක්ම සෙසු කණ්ඩා­යම් 07 සම­ඟින් තරග වැදී­මට නියමි­ත අතර, අන­තු­රුව ප්‍රසාද ලකුණු සට­හනේ ඉදි­රි­යෙන්ම සිටින කණ්ඩා­යම් 04 අව­සන් පූර්ව වට­යට පිවි­සෙන අතර, එහිදී පළමු සහ සිවු­වැනි ස්ථාන­වල පසු­වන කණ්ඩා­යම් දෙකත්, දෙවැනි සහ තෙවැනි ස්ථාන­වල පසු­වන කණ්ඩා­යම් දෙකත් එකි­නෙකා සම­ඟින් තරග වැදීමට නියමිතව තිබෙනවා.

සමස්ත තර­ගා­ව­ලිය තරග 31 කින් සම­න්විත වන අතර, ඉන් මූලික වටයේ තරග 11 ක් ශ්‍රී ලංකා­වේදී පැවැත්වෙනවා.

එහිදී පාකි­ස්තා­නය ක්‍රීඩා කරන සියලු තරග කොළඹ ආර්. ප්‍රේම­දාස ක්‍රීඩාං­ග­ණ­යේදී පැවැ­ත්වෙන අතර, ශ්‍රී ලංකා - පාකි­ස්තාන තර­ග­යට අම­ත­රව, ශ්‍රී ලංකාව ක්‍රීඩා කරන තවත් තරග 04 ක්ද ආර්. ප්‍රේම­දාස ක්‍රීඩාං­ග­ණ­යේදී පැවැත්වීමට නියමිතයි.

තරගාවලිය ආරම්භ කරමින්, ඉන්දි­යාව සම­ඟින් ශ්‍රී ලංකාව අද පස්වරු 3.00 ට ගුව­හා­ති­ හිදී තරග බිමට පිවි­සී­මට නිය­මි­තව තිබෙනවා.

ශ්‍රී ලංකා කණ්ඩා­යමේ තරග කාල­ස­ට­හන

* අද (30): ශ්‍රී ලංකාව – ඉන්දි­යාව (ගුවාහ­ති­)

* ඔක්. 4: ශ්‍රී ලංකාව – ඔස්ට්‍රේ­ලි­යාව (ආර්. ප්‍රේම­දාස)

* ඔක්. 11: ශ්‍රී ලංකාව – එංග­ල­න්තය (ආර්. ප්‍රේම­දාස)

* ඔක්. 14: ශ්‍රී ලංකාව – නව­සී­ල­න්තය (ආර්. ප්‍රේම­දාස)

* ඔක්. 17: ශ්‍රී ලංකාව – දකුණු අප්‍රි­කාව (ආර්. ප්‍රේම­දාස)

* ඔක්. 20: ශ්‍රී ලංකාව – බංග්ලා­දේ­ශය (මුම්බා­යි­)

* ඔක්. 24: ශ්‍රී ලංකාව – පාකි­ස්තා­නය (ආර්. ප්‍රේම­දාස)

