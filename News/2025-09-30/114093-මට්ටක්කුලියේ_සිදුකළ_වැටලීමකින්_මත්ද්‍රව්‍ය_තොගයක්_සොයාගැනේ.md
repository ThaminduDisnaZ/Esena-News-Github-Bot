---
title: "මට්ටක්කුලියේ සිදුකළ වැටලීමකින් මත්ද්‍රව්‍ය තොගයක් සොයාගැනේ"
date: 2025-09-30 11:00:00
---

# මට්ටක්කුලියේ සිදුකළ වැටලීමකින් මත්ද්‍රව්‍ය තොගයක් සොයාගැනේ

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2-archived.jpg)

කොළඹ උතුර කොට්ඨාස අපරාධ විමර්ශන කාර්යංශය විසින් හෑෂ් මත්ද්‍රව්‍ය, හෙරොයින් හා මත්පෙති සමඟ සැකකරුවෙක් අත්අඩංගුවට ගෙන තිබෙනවා.

ඒ අනුව, මට්ටක්කුලිය පොලිස් වසමේ සිරිවර්ධන පාර ප්‍රදේශයේදී සිදුකළ වැටලීමකදී හෑෂ් මත්ද්‍රව්‍ය කිලෝ 33 ග්‍රෑම් 270 ක්, හෙරොයින් ග්‍රෑම් 408 ක්, මත්පෙති 200 ක් හා විකිණීම සඳහා සකස් කර තිබුණු හෙරොයින් (චරස්) කෑලි 7,400 ක් සොයාගෙන ඇති බවයි සඳහන් වෙන්නේ.

අදාළ සැකකරු වයස අවුරුදු 38 ක් වන සමිත්පුර, මට්ටක්කුලිය ප්‍රදේශයේ පදිංචිකරුවෙක් වන අතර, මෙම සැකකරු ප්‍රදේශයේ සංවිධානාත්මක අපරාධ හා මත්ද්‍රව්‍ය ජාවාරම්කරුවෙකුගේ සමීපතයෙකු බවට විමර්ශනවලදී අනාවරණය වී තිබෙනවා.

සිද්ධිය සම්බන්ධයෙන් මට්ටක්කුලිය පොලීසිය විසින් වැඩිදුර විමර්ශන සිදු කරන බවයි සඳහන් වන්නේ.

