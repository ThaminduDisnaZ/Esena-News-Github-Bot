---
title: "පාසල් ශ්‍රමදානයක් අතරතුර රෝගී වූ දරුවන් 40 ක් රෝහල්ගත කෙරේ"
date: 2025-09-30 13:50:00
---

# පාසල් ශ්‍රමදානයක් අතරතුර රෝගී වූ දරුවන් 40 ක් රෝහල්ගත කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/oxygen-hospital-archived.jpg)

ශ්‍රමදානයක් අතරතුරදී මැදිරිගිරිය, මණ්ඩලගිරිය ජාතික පාසලේ සිසු දරු දැරියන් පිරිසක් හදිසියේ රෝගීවී රෝහල්ගත කර තිබෙනවා.

ඒ අනුව, දරු දැරියන් 40 කට අධික පිරිසක් මෙලෙස රෝගීවී ඇති අතර, ඔවුන් සියලු දෙනා මැදිරිගිරිය මූලික රෝහලට ඇතුළත් කර ඇති බවයි සඳහන් වෙන්නේ.

උදෑසන පාසලේ පන්ති කාමර අවට පිරිසිදු කිරීමේ වැඩසටහනකට සහභාගි වීමෙන් අනතුරුව, මෙම දරු දැරියන් ‘කැසීමේ රෝග ලක්ෂණ’ ඉස්මතු කර ඇති අතර, පසුව ඔවුන්ගේ කිහිපදෙනෙකුට මෙම රෝග ලක්ෂණ කැපී පෙනීම හේතුවෙන් රෝහල්ගත කර ඇති බවයි සඳහන් වෙන්නේ.

මේවන විට දරුවන් පස් දෙනෙකු නේවාසිකව ප්‍රතිකාර ලබන අතර, අනෙක් දරුවන් ප්‍රතිකාර ලබා රෝහලින් පිටව ගොස් ඇති බවයි වැඩිදුරටත් සඳහන් වෙන්නේ.

