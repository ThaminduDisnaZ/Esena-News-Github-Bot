---
title: "මේ වග‍ේ මරිමෝල් වැඩ කරන ඇමතිවරු ඉන්න ආණ්ඩුවක අනාගතය ගැන කියන්න දෙයක් නෑ - සමන්ප්‍රිය හේරත්"
date: 2025-09-30 20:00:00
---

# මේ වග‍ේ මරිමෝල් වැඩ කරන ඇමතිවරු ඉන්න ආණ්ඩුවක අනාගතය ගැන කියන්න දෙයක් නෑ - සමන්ප්‍රිය හේරත්

![Thumbnail](https://helakuru.sgp1.cdn.digitaloceanspaces.com/esana/images/lib/saman-priya-herath-mp.jpg)

වත්මන් ආණ්ඩුව තවදුරටත් ජනතාව රැවටීම උත්සාහ කරන බව ශ්‍රී ලංකා පොදුජන පෙරමුණේ හිටපු පාර්ලිමේන්තු මන්ත්‍රී සමන්ප්‍රිය හේරත් පවසනවා.

ඒ අනුව, මෙරට තේ වලට නොබෙල් ත්‍යාගය ලැබුණු බවට ප්‍රකාශ කළ පසු ගමේ සිටින පුද්ගලයින් රවටන ආකාරයට රජය විසින් ජනතාව ‘ඇන්දවීමට’ සූදානම් වන බවයි මාධ්‍ය හමුවකට එක්වෙමින් හිටපු මන්ත්‍රීවරයා සඳහන් කළේ.

මෙවැනි අනුවණ ක්‍රියා කරන ඇමතිවරුන් සිටින ආණ්ඩුවක ආණ්ඩුවේ අනාගතය සම්බන්ධයෙන් ප්‍රකාශ කිරීමට දෙයක් නොමැති බවද එහිදී හිටපු මන්ත්‍රීවරයා ප්‍රකාශ කළා.

නොබෙල් ත්‍යාගය ලබාදෙන්නේ මොන වගේ පුද්ගලයන්ට ද යන්න එම ප්‍රකාශය කළ අමාත්‍යවරයා සොයා බැලිය යුතුව ඇති බවයි හිටපු පාර්ලිමේන්තු මන්ත්‍රී සමන්ප්‍රිය හේරත් වැඩිදුරටත් ප්‍රකාශ කර සිටියේ.

