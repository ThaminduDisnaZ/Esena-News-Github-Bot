---
title: "ජනපති අනුර ජපානයේ ප්‍රමුඛ පෙළේ ව්‍යාපාරිකයන් සමඟ සාකච්ඡාවක"
date: 2025-09-30 09:44:57
---

# ජනපති අනුර ජපානයේ ප්‍රමුඛ පෙළේ ව්‍යාපාරිකයන් සමඟ සාකච්ඡාවක

![Thumbnail](https://helakuru.sgp1.cdn.digitaloceanspaces.com/esana/images/lib/anura-japan-jkp.jpg)

ජපාන රජයේ ආරාධනයකට අනුව එරට නිල සංචාරයක නිරතව සිටින ජනාධිපති අනුර කුමාර දිසානායක විසින් ජපාන විදේශ වෙළෙඳ සංවිධාන (JETRO) මූලස්ථානයේදී ජපානයේ ප්‍රමුඛ පෙළේ ව්‍යාපාරිකයින් සමඟ වට මේස සාකච්ඡාවකට එක්ව තිබෙනවා.

ජපාන විදේශ වෙළඳ සංවිධානයේ (JETRO) සභාපති  සහ ප්‍රධාන විධායක නිලධාරී Ishiguro Norihiko ගේ සහභාගීත්වයෙන් පැවති මෙම සාකච්ඡාව සඳහා ජපන් ශ්‍රී ලංකා ව්‍යාපාරික සහයෝගිතා කමිටුවේ (JSLBCC) සභාපති සහ ITOCHU සමාගමේ සභාපති Fumihiko Kabayashi ඇතුළු පිරිසක්ද එක්ව තිබෙන බවයි සඳහන් වන්නේ.

ශ්‍රී ලංකාවේ පවතින නව ආයෝජන අවස්ථා පිළිබඳව ජනාධිපති අනුර කුමාර දිසානායක මෙහිදී පෙන්වා දුන් අතර, රට තුළ ආයෝජන හිතකර පරිසරයක් ගොඩ නඟමින්, වංචාව සහ දූෂණය පිටුදැකීමට වත්මන් රජය ගෙන ඇති පියවර ද පැහැදිලි කර තිබෙනවා.

ශ්‍රී ලංකාවේ ප්‍රධාන ආර්ථික හවුල්කරුවකු ලෙස ශ්‍රී ලංකාව සහ ජපානය අතර වෙළෙඳ සහයෝගීතාව තවදුරටත් ඉහළ නංවා ගැනීමේ අවශ්‍යතාව සහ එමගින් අන්‍යෝන්‍ය වශයෙන් හිමිවන ප්‍රතිලාභ පිළිබඳව ද ජනාධිපතිවරයා මෙහිදී වැඩිදුරටත් පෙන්වා දුන් බවයි වැඩිදුරටත් සඳහන් වෙන්නේ.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/68db20e216e70pdf_page_0.jpeg)

