---
title: "අතුරුදහන් වූ තැනැත්තන් පිළිබඳ කාර්යාලයේ පුරප්පාඩු සඳහා අයදුම්පත් කැඳවයි‍"
date: 2025-09-30 17:41:35
---

# අතුරුදහන් වූ තැනැත්තන් පිළිබඳ කාර්යාලයේ පුරප්පාඩු සඳහා අයදුම්පත් කැඳවයි‍

![Thumbnail](https://helakuru.sgp1.cdn.digitaloceanspaces.com/esana/images/lib/parliment-archived.jpg)

අතුරුදහන් වූ තැනැත්තන් පිළිබඳ කාර්යාලයේ (OMP) සාමාජික ධුරයේ 2025 ඔක්තෝබර් මාසයේ ඇතිවීමට නියමිත පුරප්පාඩුව පිරවීම සඳහා අයදුම්පත් කැඳවා තිබෙනවා.

ඒ අනුව, 2016 අංක 14 දරන අතුරුදහන් වූ තැනැත්තන් පිළිබඳ කාර්යාලය (පිහිටුවීම, පරිපාලනය කිරීම සහ කර්තව්‍යය ඉටු කිරීම) පනතේ (සංශෝධිත පරිදි) විධිවිධාන ප්‍රකාරව මෙම අයදුම්පත් කැඳවීම සිදුකර ඇති බවයි පාර්ලිමේන්තු සන්නිවේදන දෙපාර්තමේන්තුව සඳහන් කළේ.

මීට අදාළ අයදුම්පත්‍රය පාර්ලිමේන්තු වෙබ් අඩවියෙහි (http://www.parliament.lk) ‘අතුරුදහන් වූ තැනැත්තන් පිළිබඳ කාර්යාලය සඳහා සාමාජිකයන් පත්කිරීම’ නමැති ක්ෂණික සබැඳිය යටතේ පළකර ඇති ආකෘතිය අනුව පිළියෙල කළ යුතු අතර සම්පූර්ණ කරන ලද අයදුම්පත්‍ර 2025 ඔක්තෝබර් 14 දින හෝ එදිනට පෙර යොමු කළ යුතු බවයි සඳහන් වෙන්නේ.

මේ සම්බන්ධයෙන් තොරතුරු මෙතැනින් පිවිස ලබාගත හැකියි.

