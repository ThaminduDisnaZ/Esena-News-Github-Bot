---
title: "සාරා ජැස්මින් මියගොස් නොමැති බවට කරුණු අනාවරණය වී තිබෙනවා - මහජන ආරක්ෂක ඇමති"
date: 2026-01-08 12:50:00
---

# සාරා ජැස්මින් මියගොස් නොමැති බවට කරුණු අනාවරණය වී තිබෙනවා - මහජන ආරක්ෂක ඇමති

![Thumbnail](https://helakuru.sgp1.cdn.digitaloceanspaces.com/esana/images/lib/zara-new.jpg)

පාස්කු ඉරිදා බෝම්බ ප්‍රහාරයට සම්බන්ධ සහරාන් හෂීම්ගේ කණ්ඩායමේ ප්‍රබල සාමාජිකාවක වූ ‘පුලස්තිනි මහේන්ද්‍රන්’ හෙවත් ‘සාරා ජැස්මින්’ මියගොස් නොමැති බවට විමර්ශන අංශ මඟින් මේ වන විට කරුණු අනාවරණය කරගෙන ඇති බව මහජන ආරක්ෂක නියෝජ්‍ය අමාත්‍ය ආනන්ද විජේපාල පවසනවා.

සාරා ජැස්මින් මෙරටින් පලා ගොස් ඇති බවට සැක පවතින පසුබිමක, ඇය සම්බන්ධයෙන් පවතින විමර්ශනවල ප්‍රගතිය පිළිබඳව පාර්ලිමේන්තු මන්ත්‍රී මුජිබර් රහුමාන් යොමු කළ ප්‍රශ්නයකට පිළිතුරු දෙමින් අමාත්‍යවරයා මේ බව සඳහන් කළා.

සාරා ජැස්මින් අත්අඩංගුවට ගැනීම සඳහා, අවශ්‍ය වන්නේ නම් විවෘත වරෙන්තුවක් ලබා ගැනීමට කටයුතු කරන බවත්, ඇය ඉන්දියාවේ රැඳී සිටින බවට මෙතෙක් නිල තොරතුරු වාර්තා වී නොමැති බවයි අමාත්‍යවරයා වැඩිදුරටත් ප්‍රකාශ කර සිටියේ.

