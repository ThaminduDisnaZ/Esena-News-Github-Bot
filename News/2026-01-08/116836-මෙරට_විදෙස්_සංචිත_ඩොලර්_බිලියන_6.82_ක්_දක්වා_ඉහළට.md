---
title: "මෙරට විදෙස් සංචිත ඩොලර් බිලියන 6.82 ක් දක්වා ඉහළට"
date: 2026-01-08 13:45:00
---

# මෙරට විදෙස් සංචිත ඩොලර් බිලියන 6.82 ක් දක්වා ඉහළට

![Thumbnail](https://helakuru.sgp1.cdn.digitaloceanspaces.com/esana/images/lib/doller-new[1].jpg)

ශ්‍රී ලංකා මහ බැංකුව සතු නිල සංචිත වත්කම් වටිනාකම පසුගිය 2025 දෙසැම්බර් මාසය අවසන් වන විට එක්සත් ජනපද ඩොලර් මිලියන 6,825 ක් දක්වා ඉහළ ගොස් තිබෙනවා.

ඒ අනුව, මෙය 2025 නොවැම්බර් මාසය අවසානයේදී වාර්තා වූ ඩොලර් මිලියන 6,034 ක සංචිත වත්කම් ප්‍රමාණය හා සැසඳීමේදී 13.1% ක ඉහළ යෑමක් බවයි ශ්‍රී ලංකා මහ බැංකුව සඳහන් කරන්නේ.

සංචිත වත්කම් තුළ අන්තර්ගත ප්‍රධාන සංරචකය වන විදේශ විනිමය සංචිතය 2025 නොවැම්බර් මාසයේ පැවති ඩොලර් මිලියන 5,944 සිට ඩොලර් මිලියන 6,734 ක් දක්වා 13.3% කින් පසුගිය 2025 දෙසැම්බර් මාසය තුළ ඉහළ ගොස් ඇති බවයි වැඩිදුරටත් සඳහන් වන්නේ.

