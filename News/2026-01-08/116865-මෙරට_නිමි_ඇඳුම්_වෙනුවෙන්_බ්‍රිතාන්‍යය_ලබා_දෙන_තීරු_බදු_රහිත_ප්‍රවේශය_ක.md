---
title: "මෙරට නිමි ඇඳුම් වෙනුවෙන්  බ්‍රිතාන්‍යය ලබා දෙන තීරු බදු රහිත ප්‍රවේශය ක්‍රියාත්මක කෙරේ"
date: 2026-01-08 19:45:00
---

# මෙරට නිමි ඇඳුම් වෙනුවෙන්  බ්‍රිතාන්‍යය ලබා දෙන තීරු බදු රහිත ප්‍රවේශය ක්‍රියාත්මක කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-uk-archived.jpg)

ශ්‍රී ලංකාවෙන් සිදු කෙරෙන ආනයන වෙනුවෙන් බ්‍රිතාන්‍ය ව්‍යාපාර හා වෙළෙඳ දෙපාර්තමේන්තුව විසින් හඳුන්වා දෙනු ලැබූ නව වෙළෙඳ පැකේජය මෙම වසරේ ජනවාරි 01 වැනිදා සිට ක්‍රියාත්මක බව බ්‍රිතාන්‍ය මහ කොමසාරිස් කාර්යාලය පවසනවා.

සංවර්ධනය වෙමින් පවතින රටවලින් සිදු කෙරෙන ආනයන සරල කරමින් මෙම වෙළෙඳ පැකේජය හඳුන්වා දී ඇති බවයි නිවේදනයක් නිකුත් කරමින් එම කාර්යාලය සඳහන් කරන්නේ.

ඒ අනුව, එක්සත් රාජධානිය වෙත අපනයනය කෙරෙන බොහෝ භාණ්ඩ තීරුබදු රහිතව අපනයනය කිරීමට ශ්‍රී ලංකාවට අවස්ථාව සැලසෙන බවයි සඳහන් වන්නේ.

පැවති ආනයනික ප්‍රතිපත්තීන්, සංවර්ධනය වෙමින් පවතින රටවල වෙළෙඳ යෝජනා ක්‍රමයට (DCTS) වැඩිදියුණු කිරීම හරහා එක්සත් රාජධානිය සමඟින් වෙළෙඳාම පහසු කරවන අතර, ඇඟලුම්, ආහාර, ඉලෙක්ට්‍රොනික උපකරණ ඇතුළු භාණ්ඩ ගණනාවකට එක්සත් රාජධානියේ තීරුබදු රහිත ප්‍රවේශය මේ සමඟ හිමි වන බවයි වැඩිදුරටත් සඳහන් වන්නේ.

 

![Image](https://helakuru.sgp1.cdn.digitaloceanspaces.com/esana/images/695f9f16a2a5epdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/695f9f16af517pdf_page_1.jpeg)

![Image](https://helakuru.sgp1.cdn.digitaloceanspaces.com/esana/images/695f9f16b80b8pdf_page_2.jpeg)

