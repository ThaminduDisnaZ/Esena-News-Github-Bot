---
title: "ගැඹුරු පීඩන අවපාතය හෙට රට තුළට ඇතුළු විය හැකියි - කාලගුණ විද්‍යා දෙපාර්තමේන්තුව"
date: 2026-01-08 11:04:31
---

# ගැඹුරු පීඩන අවපාතය හෙට රට තුළට ඇතුළු විය හැකියි - කාලගුණ විද්‍යා දෙපාර්තමේන්තුව

![Thumbnail](https://helakuru.sgp1.cdn.digitaloceanspaces.com/esana/images/lib/athula-karuna-io.jpg)

ශ්‍රී ලංකාවට ගිනිකොණ දෙසින් බෙංගාල බොක්ක මුහුදු ප්‍රදේශයේ ස්ථාපිතව පවතින පීඩන අවපාතය ගැඹුරු පීඩන අවපාතයක් දක්වා තවදුරටත් වර්ධනය වෙමින්, හෙට දිනයේ හම්බන්තොට සහ පොතුවිල් ප්‍රදේශ අතරින් දිවයිනට ඇතුළු විය හැකි බව කාලගුණ විද්‍යා දෙපාර්තමේන්තුව පවසනවා.

ඒ අනුව, හෙට දිනයේ සවස 5.30 - 11.30 අතර කාලය තුළ මෙය දිවයිනට ඇතුළු විය හැකි බවයි අද (08) විශේෂ මාධ්‍ය හමුවකට එක්වෙමින් කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් අතුල කරුණානායක සඳහන් කළේ.

නැගෙනහිර සහ ඌව පළාත්වලත්, උතුරු, උතුරු-මැද ඇතුළු ඇතැම් ස්ථානවලටත් මි.මී. 100 ට වැඩි තද වැසි ඇති විය හැකි අතර, දිවයිනේ සෙසු ප්‍රදේශවල ඇතැම් ස්ථානවලට මි.මී. 50-75 ක පමණ තරමක තද වැසි ඇති විය හැකි බවයි සඳහන් වන්නේ.

අදාළ සම්පූර්ණ ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

