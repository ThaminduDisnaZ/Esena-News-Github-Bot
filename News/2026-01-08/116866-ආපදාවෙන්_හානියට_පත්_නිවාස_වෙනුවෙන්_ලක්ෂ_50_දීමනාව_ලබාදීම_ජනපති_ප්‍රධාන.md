---
title: "ආපදාවෙන් හානියට පත් නිවාස වෙනුවෙන් ලක්ෂ 50 දීමනාව ලබාදීම ජනපති ප්‍රධානත්වයෙන් හෙට ඇරඹෙයි"
date: 2026-01-08 18:25:00
---

# ආපදාවෙන් හානියට පත් නිවාස වෙනුවෙන් ලක්ෂ 50 දීමනාව ලබාදීම ජනපති ප්‍රධානත්වයෙන් හෙට ඇරඹෙයි

![Thumbnail](https://helakuru.sgp1.cdn.digitaloceanspaces.com/esana/images/lib/Disaster.jpg)

දිට්වා සුළි කුණාටුව හේතුවෙන් හටගත් ආපදා තත්ත්වයෙන් හානි වූ නිවාසයක් වෙනුවෙන් 'Rebuilding Sri Lanka' වැඩසටහන යටතේ නව නිවසක් ඉදි කර ගැනීමට රජය විසින් රුපියල් ලක්ෂ 50 ක් ලබාදීමේ නිල වැඩසටහන ජනපති අනුර කුමාර දිසානායක ප්‍රධානත්වයෙන් හෙට (09) අනුරාධපුරයේදී පැවැත්වීමට නියමිතව තිබෙනවා.

ඒ අනුව, ඊට අදාළ චක්‍රලේඛය ආරක්ෂක අමාත්‍යාංශය යටතේ ක්‍රියාත්මක වන ජාතික ආපදා සහන සේවා මධ්‍යස්ථානය විසින් නිකුත් කිරීමට පියවර ගෙන ඇති බවයි සඳහන් වන්නේ.

මෙහිදී යම් නිවසකට පූර්ණ හානි සිදු වූ බවට හඳුනා ගැනීමේ කටයුතු ජාතික ගොඩනැඟිලි පර්යේෂණ ආයතනය විසින් ලබාදෙන නිර්වචන මත සිදු කරන බවයි වැඩිදුරටත් සඳහන් වන්නේ.

