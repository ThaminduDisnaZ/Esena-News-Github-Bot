---
title: "ගංවතුර සඳහා සූදානම් වීමේ පූර්ව අනතුරු ඇඟවීමක්"
date: 2026-01-08 10:35:00
---

# ගංවතුර සඳහා සූදානම් වීමේ පූර්ව අනතුරු ඇඟවීමක්

![Thumbnail](https://helakuru.sgp1.cdn.digitaloceanspaces.com/esana/images/lib/flood_warning1-archived.jpg)

ගංවතුර සඳහා සූදානම් වීමේ පූර්ව අනතුරු ඇඟවීමක් වාරිමාර්ග දෙපාර්තමේන්තුව විසින් සිදු කර තිබෙනවා.

ඒ අනුව අම්පාර, මඩකලපුව, පොළොන්නරුව, අනුරාධපුරය, ත්‍රිකුණාමලය, වවුනියාව හා යාපනය දිස්ත්‍රික්කවල පිහිටි ගංගා ද්‍රෝණිවල ගංවතුර තත්ත්වයක් ඇතිවීමේ අවදානමක් පවතින බවයි එම දෙපාර්තමේන්තුව සඳහන් කරන්නේ.

කාලගුණ විද්‍යා දෙපාර්තමේන්තුව විසින් ලබා දී ඇති පුරෝකථනයන්ට අනුව ඌව, නැගෙනහිර, මධ්‍යම, උතුරු මැද හා උතුරු පළාත් තුළ පිහිටි ගංගා ද්‍රෝණිවලට වැඩි වර්ෂාපතනයක් ලැබීමට ඉඩ ඇති බැවින්, මෙම තත්ත්වය ඇති විය හැකි බවත්, මේ සම්බන්ධයෙන් සැලකිල්ලෙන් කටයුතු කරන ලෙසත් වැඩිදුරටත් දැනුම් දී තිබෙනවා.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/695f1d30cb51apdf_page_0.jpeg)

