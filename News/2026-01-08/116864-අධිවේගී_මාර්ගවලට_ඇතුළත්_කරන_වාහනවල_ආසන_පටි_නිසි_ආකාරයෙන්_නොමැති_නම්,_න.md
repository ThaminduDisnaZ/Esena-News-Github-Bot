---
title: "අධිවේගී මාර්ගවලට ඇතුළත් කරන වාහනවල ආසන පටි නිසි ආකාරයෙන් නොමැති නම්, නීතිය ක්‍රියාත්මක කරනවා - බිමල් රත්නායක"
date: 2026-01-08 20:15:00
---

# අධිවේගී මාර්ගවලට ඇතුළත් කරන වාහනවල ආසන පටි නිසි ආකාරයෙන් නොමැති නම්, නීතිය ක්‍රියාත්මක කරනවා - බිමල් රත්නායක

![Thumbnail](https://helakuru.sgp1.cdn.digitaloceanspaces.com/esana/images/lib/bimal-rathnayake-parliment-nn.jpg)

අධිවේගී මාර්ගය තුළට ආසන පටි නිසි ආකාරයෙන් නොමැති රථ වාහන ඇතුළු කළහොත් නීතිය ක්‍රියාත්මක කිරීමට කටයුතු කරන බව ප්‍රවාහන අමාත්‍ය බිමල් රත්නායක පවසනවා.

මේ අතර, මෙතෙක් නෛතික ක්‍රියාමාර්ග ගැනීමට නොහැකිව තිබුණු, වෙනත් මත්ද්‍රව්‍ය භාවිතා කර රථවාහන පදවන රියදුරන්ට එරෙහිව අද (08) දිනයේ සිට නීතිය ක්‍රියාත්මක කරන බවයි අද පාර්ලිමේන්තුවේදී අදහස් දක්වමින් අමාත්‍යවරයා ප්‍රකාශ කළේ.

ජංගම රසායනාගාරයේදී සිදු කෙරෙන පරීක්ෂණයක් මගින් විනාඩි දෙක තුනකින් මත්ද්‍රව්‍ය 12 ක් සම්බන්ධයෙන් පරීක්ෂා කර ගැනීමට හැකියාව පවතින බවත්, අදාළ ප්‍රතිඵල සටහන රියදුරුට මුද්‍රණය කර ලබා දිය හැකි බවත් අමාත්‍යවරයා එහිදී සඳහන් කර සිටියා.

