---
title: "මත්පෙති 21,000 ක් සමඟ සැකකරුවකු අත්අඩංගුවට"
date: 2026-02-20 12:00:00
---

# මත්පෙති 21,000 ක් සමඟ සැකකරුවකු අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

හෙරොයින් සහ අයිස් මත්ද්‍රව්‍යවලට ඇබ්බැහි වූවන් ආදේශකයක් ලෙස යොදා ගන්නා මත්පෙති තොගයක් සමඟ, බස්නාහිර දකුණ අපරාධ කොට්ඨාසය විසින් ඊයේ (19) සවස තොටළඟ ප්‍රදේශයේදී සැකකරුවකු අත්අඩංගුවට ගෙන තිබෙනවා.

ඒ අනුව, එම සැකකරු සන්තකයේ තිබී මත්පෙති 21,000 ක් පොලිස් භාරයට ගෙන ඇති අතර, එම තොගයේ වටිනාකම රුපියල් ලක්ෂ 30 කට ආසන්න බවයි පොලිසිය සඳහන් කළේ.

ඔහුගෙන් සිදු කළ ප්‍රශ්න කිරීමේදී මෙම මත්පෙති තොග වශයෙන් විවිධ පුද්ගලයන් වෙත ලබාදෙන බව පවසා තිබෙනවා.

සැකකරු 54 හැවිරිදි පුද්ගලයකු වන අතර, ඔහු අධිකරණය වෙත ඉදිරිපත් කිරීමට නියමිතයි.

