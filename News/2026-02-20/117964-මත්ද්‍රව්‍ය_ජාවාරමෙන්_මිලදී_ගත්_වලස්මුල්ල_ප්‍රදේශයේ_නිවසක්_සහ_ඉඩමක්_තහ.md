---
title: "මත්ද්‍රව්‍ය ජාවාරමෙන් මිලදී ගත් වලස්මුල්ල ප්‍රදේශයේ නිවසක් සහ ඉඩමක් තහනම් කෙරේ"
date: 2026-02-20 13:25:00
---

# මත්ද්‍රව්‍ය ජාවාරමෙන් මිලදී ගත් වලස්මුල්ල ප්‍රදේශයේ නිවසක් සහ ඉඩමක් තහනම් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

වලස්මුල්ල - කඩිගමුව ප්‍රදේශයේ පිහිටි රුපියල් කෝටි තුනකට අධික වටිනාකමකින් යුත් තෙමහල් නිවසක් සහ පර්චස් 14 ක ඉඩමක් මුදල් විශුද්ධිකරණය වැළැක්වීමේ පනත යටතේ තහනමට ලක් කර ඇති බව පොලිසිය පවසනවා.

ඒ අනුව, මෙය වලස්මුල්ල ප්‍රදේශයේ පදිංචිකරුවකු මත්ද්‍රව්‍ය ජාවාරමෙන් සහ කොල්ලකෑම්වලින් උපයා ගත් මුදල්වලින්, කාන්තාවකගේ නමට මිලදී ගෙන ඇති බවයි නිවේදනයක් නිකුත් කරමින් පොලිසිය සඳහන් කළේ.

අධිකරණය විසින් සතියක කාලයක් සඳහා තහනම් කිරීමේ නියෝගය නිකුත් කර ඇති අතර, නීතිවිරෝධී වත්කම් විමර්ශන කොට්ඨාසය මේ සම්බන්ධයෙන් වැඩිදුර විමර්ශන සිදු කරන බවයි වැඩිදුරටත් සඳහන් වන්නේ.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/6997d7eb3bbfepdf_page_0.jpeg)

