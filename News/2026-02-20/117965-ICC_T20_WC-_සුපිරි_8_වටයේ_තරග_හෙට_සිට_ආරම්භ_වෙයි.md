---
title: "ICC T20 WC: සුපිරි 8 වටයේ තරග හෙට සිට ආරම්භ වෙයි"
date: 2026-02-20 14:05:00
---

# ICC T20 WC: සුපිරි 8 වටයේ තරග හෙට සිට ආරම්භ වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/supper-8-lk.jpg)

2026 විස්සයි විස්ස ලෝක කුසලාන ක්‍රිකට් තරගාවලියේ සුපිරි 8 වටයේ තරග හෙට (21) සිට ආරම්භ වනවා.

ඒ අනුව හෙට සිට මාර්තු 01 වැනිදා දක්වා සුපිරි 8 වටයේ තරග පැවැත්වීමට නියමිතයි.

සුපිරි 8 වටයේදී කණ්ඩායම් සියල්ලම කාණ්ඩ දෙකක් යටතේ තරග වදින අතර, පළමු කාණ්ඩයේ ඉන්දියාව, සිම්බාබ්වේ, කොදෙව් හා දකුණු අප්‍රිකා කණ්ඩායම් ද, දෙවැනි කාණ්ඩයේ එංගලන්තය, නවසීලන්තය, පාකිස්ථානය හා ශ්‍රී ලංකාව ද තරග වැදීමට නියමිතයි.

සුපිරි 8 වටයේ ශ්‍රී ලංකාව සහභාගි වන පළමු තරගය ලබන ඉරිදා (22) දිනයේ එංගලන්තයට එරෙහිව පැවැත්වෙන අතර, දෙවන තරගය 25 වැනිදා නවසීලන්ත කණ්ඩායම සමඟ ද, තෙවන තරගය 28 වැනිදා පාකිස්ථාන කණ්ඩායම සමඟ ද පැවැත්වීමට නියමිතව තිබෙනවා.

අනතුරුව අර්ධ අවසන් වටයේ තරග මාර්තු 04 සහ 05 වැනිදා පැවැත්වෙන අතර, අවසන් මහා තරගය මාර්තු 08 ඉරිදා දිනයේ පැවැත්වීමට නියමිතව ඇති බවයි වැඩිදුරටත් සඳහන් වන්නේ.

 

![Image](https://helakuru.sgp1.cdn.digitaloceanspaces.com/esana/images/6997db250111cpdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/6997db250dca6pdf_page_1.jpeg)

