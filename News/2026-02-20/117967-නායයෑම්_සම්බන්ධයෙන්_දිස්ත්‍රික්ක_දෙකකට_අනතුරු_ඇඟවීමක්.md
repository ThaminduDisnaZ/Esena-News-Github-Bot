---
title: "නායයෑම් සම්බන්ධයෙන් දිස්ත්‍රික්ක දෙකකට අනතුරු ඇඟවීමක්"
date: 2026-02-20 10:20:00
---

# නායයෑම් සම්බන්ධයෙන් දිස්ත්‍රික්ක දෙකකට අනතුරු ඇඟවීමක්

![Thumbnail](https://helakuru.sgp1.cdn.digitaloceanspaces.com/esana/images/lib/landslides-new[1].jpg)

දිස්ත්‍රික්ක දෙකක් සඳහා නිකුත් කර තිබූ නායයෑම් අනතුරු ඇඟවීමේ නිවේදනය යාවත්කාලීන කිරීමට ජාතික ගොඩනැගිලි පර්යේෂණ ආයතනය පියවර ගෙන තිබෙනවා.

ඒ අනුව, නුවරඑළිය දිස්ත්‍රික්කයේ නිල්දණ්ඩාහින්න සහ වලපනේ ප්‍රාදේශීය ලේකම් කොට්ඨාස දෙක සඳහා අවධානයෙන් සිටින ලෙස දන්වා සිටින බවයි ජාතික ගොඩනැගිලි පර්යේෂණ ආයතනය සඳහන් කරන්නේ.

මීට අමතරව නුවරඑළිය දිස්ත්‍රික්කයේ මතුරට හා හඟුරක්කෙත ප්‍රාදේශීය ලේකම් කොට්ඨාසත්, බදුල්ල දිස්ත්‍රික්කයේ මීගහකිවුල සහ කන්දෙකැටිය යන ප්‍රාදේශීය ලේකම් කොට්ඨාස සඳහාත් විමසිලිමත් බවින් සිටින ලෙසට දැනුම් දී සිටිනවා.

