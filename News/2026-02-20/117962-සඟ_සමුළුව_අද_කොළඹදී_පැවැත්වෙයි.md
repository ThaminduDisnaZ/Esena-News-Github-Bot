---
title: "සඟ සමුළුව අද කොළඹදී පැවැත්වෙයි"
date: 2026-02-20 10:00:00
---

# සඟ සමුළුව අද කොළඹදී පැවැත්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/muruththettuwe-ananda-himi.jpg)

වර්තමානයේ බුදුදහමට හා මහා සංඝරත්නයට එල්ල වෙමින් පවතින බලපෑම් සම්බන්ධයෙන් ජනතාව දැනුවත් කිරීමේ අරමුණින් අද (20) දිනයේ මහා සඟ සමුළුවක් පැවැත්වීමට නියමිතව තිබෙනවා.

ඒ අනුව, අද පස්වරු 2.00 ට බෞද්ධ මහා සම්මේලන මූලස්ථානයේදී මෙම සඟ සමුළුව පැවැත්වීමට නියමිතව ඇති බවයි සඳහන් වන්නේ.

මෙය කිසිදු දේශපාලන අරමුණක් මත සංවිධානය කරන ලද්දක් නො වන බවත්, වර්තමානයේ භික්ෂූන් වහන්සේලාට එල්ල වී ඇති විවිධ බලපෑම්වලට විරෝධය පළ කිරීම සහ ඒ පිළිබඳ ජනතාව දැනුවත් කිරීම මෙම සමුළුවේ ප්‍රධාන අරමුණ බවයි මුරුත්තෙට්ටුවේ ආනන්ද හිමියන් සඳහන් කළේ.

මේ අතර, බෙදුම්වාදයට සහ බෙදුම්වාදී බලවේගවලට එරෙහිව කටයුතු කරන ලෙස ජනාධිපතිවරයාගෙන් ඉල්ලා මහජන පෙත්සමකට අත්සන් ලබා ගැනීමේ වැඩසටහනක් ද ඊයේ (19) පැපිලියාන සුනේත්‍රාදේවී මහා පිරිවෙන පරිශ්‍රයේදී ආරම්භ කර තිබුණා.

