---
title: "කෙහෙල්මල් ලිංගික අධ්‍යාපනයක් අපිට අවශ්‍ය නැහැ - කොටපිටියේ රාහුල හිමි"
date: 2026-02-20 22:20:00
---

# කෙහෙල්මල් ලිංගික අධ්‍යාපනයක් අපිට අවශ්‍ය නැහැ - කොටපිටියේ රාහුල හිමි

![Thumbnail](https://helakuru.sgp1.cdn.digitaloceanspaces.com/esana/images/lib/kollupiriye-rahula-thero.jpg)

මෙරට ජනතාවට ලිංගික අධ්‍යාපනය කිසිසේත් අවශ්‍ය නොවන බව කෝට්ටේ ශ්‍රී කල්‍යාණි සාමාග්‍රී ධර්ම සභාවේ මහා සංඝ සභාවේ අනුනායක මහාචාර්ය කොටපිටියේ රාහුල හිමි පවසනවා.

මෙරට පැරැන්නන් හොඳ විවාහ ජීවිතයක් ගත කළ බවත්, දරුවන් 10 - 15 ක් සෑදු බවත්, එම කටයුතු අවශ්‍ය ආකාරයෙන් ගුප්තභාවය රැක ගනිමින් සංවරව සිදු කළ බවයි සඟ සමුළුව අමතමින් උන්වහන්සේ සඳහන් කළේ.

ලිංගික අධ්‍යාපනය යනු ‘මොන කෙහෙල්මලක් දැයි’ ප්‍රශ්න කරන රාහුල හිමිපාණන්, ලිංගික අධ්‍යාපනයක් අවශ්‍ය නොවන බව ද ප්‍රකාශ කර සිටියා.

මෙම ලිංගික අධ්‍යාපනය හඳුන්වා දුන්නත්, නැතත්, දැන් අස්සක් මුල්ලක් නෑර සංස්කෘතික පරිහානියට බලපාන ලිංගික අධ්‍යාපනය ගැන තොරතුරු සමාජගත වී අවසන් බවයි මහාචාර්ය කොටපිටියේ රාහුල හිමි වැඩිදුරටත් සඳහන් කර සිටියේ.

