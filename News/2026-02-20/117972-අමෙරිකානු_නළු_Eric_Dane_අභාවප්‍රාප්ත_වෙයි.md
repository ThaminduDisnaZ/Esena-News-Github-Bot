---
title: "අමෙරිකානු නළු Eric Dane අභාවප්‍රාප්ත වෙයි"
date: 2026-02-20 11:40:00
---

# අමෙරිකානු නළු Eric Dane අභාවප්‍රාප්ත වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/the-last-ship-l.jpg)

ලොව පුරා ප්‍රසිද්ධියට පත් වූ අමෙරිකානු නළුවකු වන Eric Dane අභාවප්‍රාප්ත වී තිබෙනවා.

මිය යන විට ඔහු 53 වන වියේ පසු වුණා.

ඔහු පසුගිය වසරේ සිට Amyotrophic Lateral Sclerosis (ALS) නමැති ස්නායු රෝගයකින් පෙළෙමින් සිට අතර, එම රෝග විනිශ්චයෙන් වසරකටත් අඩු කාලයකින් පසුව මෙලෙස මිය ගොස් තිබෙනවා.

ඔහු වඩාත්ම ජනප්‍රිය වූයේ 'Grey's Anatomy' ටෙලි නාට්‍ය මාලාවේ Dr. Mark Sloan හෙවත් "McSteamy" ගේ චරිතයෙන් වන අතර, මෑතකදී ඔහු HBO නාලිකාවේ 'Euphoria' හි Cal Jacobs ලෙස සිය රංගන දායකත්වය ලබා දුන්නා.

මීට අමතරව 'The Last Ship', 'Charmed' වැනි ටෙලි කතා මාලාවන් හිදී ද, 'Marley & Me' සහ 'Burlesque' වැනි චිත්‍රපටවල ද ඔහු කැපී පෙනෙන රංගනයක නිරත වී තිබෙනවා.

