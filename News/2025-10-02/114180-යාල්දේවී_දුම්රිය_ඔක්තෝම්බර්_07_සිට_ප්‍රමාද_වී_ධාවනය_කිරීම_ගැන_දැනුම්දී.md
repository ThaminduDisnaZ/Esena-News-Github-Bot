---
title: "යාල්දේවී දුම්රිය ඔක්තෝම්බර් 07 සිට ප්‍රමාද වී ධාවනය කිරීම ගැන දැනුම්දීමක්"
date: 2025-10-02 15:40:00
---

# යාල්දේවී දුම්රිය ඔක්තෝම්බර් 07 සිට ප්‍රමාද වී ධාවනය කිරීම ගැන දැනුම්දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/yaldevi-train-pili-archived.jpg)

උතුරු දුම්රිය මාර්ගයේ වව්නියාව - ඕමන්ත අතර දුම්රිය මාර්ග කොටසෙහි සිදු කරන අත්‍යාවශ්‍ය නඩන්තු කටයුත්තක් හේතුවෙන්, කොටුව - කන්කසන්තුරය අතර ධාවනය වන යාල්දේවී දුම්රිය ප්‍රමාද වී ධාවනය කිරීම සම්බන්ධයෙන් දුම්රිය දෙපාර්තමේන්තුව විසින් නිවේදනයක් නිකුත් කර තිබෙනවා.

ඒ අනුව, ඔක්තෝම්බර් 07 වැනිදා සිට 18 වැනිදා දක්වා කාලය තුළ දුම්රිය ප්‍රමාද වී ධාවනය වන බවයි එම නිවේදනයේ සඳහන් වෙන්නේ.

එහිදී, කොළඹ කොටුවේ සිට කන්කසන්තුරය බලා ධාවනය වන යාල්දේවී ශිඝ්‍රගාමී දුම්රිය, කොළඹ කොටුවෙන් නියමිත වෙලාවට (පෙ.ව. 06.40 ට) ගමන ආරම්භ කර, වව්නියාව (වව්නියාවට ලඟා වීම - පෙ.ව. 11.35) දක්වා නියමිත පරිදි ධාවනය වී, පැය 02 යි මිනිත්තු 40 ක කාලයක් වව්නියාව දුම්රිය ස්ථානයේ නවත්වා තබා, වව්නියාව දුම්රිය ස්ථානයෙන් ප.ව. 02.15 ට කන්කසන්තුරය දක්වා ධාවනය කිරීමට නියමිතව තිබෙනවා.

මීට අමතරව, කන්කසන්තුරය සිට කොළඹ කොටුව දක්වා ධාවනය කරන යාල්දේවී ශිඝ්‍රගාමී දුම්රිය කන්කසන්තුරය දුම්රිය ස්ථානයෙන් මිනිත්තු 30 ක කාලයක් ප්‍රමාද වී, පෙ.ව. 11.00 ට ගමන් ආරම්භ කිරීමට නියමිත බවයි වැඩිදුරටත් දැන්වෙන්නේ.

මෙහිදී මහජනතාවට සිදුවන අපහසුතාවය සම්බන්ධයෙන් දුම්රිය දෙපාර්තමේන්තුව කණගාටුව ප්‍රකාශ කර සිටිනවා.

අදාළ නිවේදනය පහතින්.

