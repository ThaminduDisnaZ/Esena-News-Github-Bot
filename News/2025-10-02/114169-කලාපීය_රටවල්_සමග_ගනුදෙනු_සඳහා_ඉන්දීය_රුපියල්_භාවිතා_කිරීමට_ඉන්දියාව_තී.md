---
title: "කලාපීය රටවල් සමග ගනුදෙනු සඳහා ඉන්දීය රුපියල් භාවිතා කිරීමට ඉන්දියාව තීරණය කරයි"
date: 2025-10-02 12:55:00
---

# කලාපීය රටවල් සමග ගනුදෙනු සඳහා ඉන්දීය රුපියල් භාවිතා කිරීමට ඉන්දියාව තීරණය කරයි

![Thumbnail](https://helakuru.sgp1.cdn.digitaloceanspaces.com/esana/images/lib/india-ruppee-uio.jpg)

ශ්‍රී ලංකාව ඇතුළු කලාපීය රටවල් සමග සිදුකරන වෙළෙඳ ගනුදෙනුවලදී ඉන්දීය රුපියල් භාවිත කිරීමට ඉන්දීය මහ බැංකුව තීරණය කර තිබෙනවා.

ඒ අනුව ශ්‍රී ලංකාව, නේපාලය සහ භූතානය යන රටවල් සමග සිදුකරන වෙළෙඳ ගනුදෙනුවලදී මෙලෙස ඉන්දීය රුපියල් භාවිතා කිරීමට තීරණය කර ඇති බවයි ඉන්දීය මාධ්‍ය වාර්තා සඳහන් කරන්නේ.

ඊට අමතරව අදාළ රටවල් සඳහා ලබාදෙන ණය මුදල් ද ඉන්දියානු රුපියල් මඟින් ලබාදීමට තීරණය කර ඇති අතර, කලාපයීය වෙළෙඳාමේදී අමෙරිකානු ඩොලරය මත යැපීම අවම කිරීමේ අරමුණන් මෙම පියවර ගෙන ඇති බවයි ඉන්දීය මහ බැංකුව වැඩිදුරටත් සඳහන් කර තිබෙන්නේ.

