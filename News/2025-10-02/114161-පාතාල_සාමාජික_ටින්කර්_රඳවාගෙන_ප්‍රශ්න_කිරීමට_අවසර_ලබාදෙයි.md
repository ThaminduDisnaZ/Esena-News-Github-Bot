---
title: "පාතාල සාමාජික ටින්කර් රඳවාගෙන ප්‍රශ්න කිරීමට අවසර ලබාදෙයි"
date: 2025-10-02 10:27:08
---

# පාතාල සාමාජික ටින්කර් රඳවාගෙන ප්‍රශ්න කිරීමට අවසර ලබාදෙයි

![Thumbnail](https://helakuru.sgp1.cdn.digitaloceanspaces.com/esana/images/lib/court-2.jpg)

ඩුබායි හිදී අත්අඩංගුවට ගෙන මෙරටට පිටුවහල් කළ, සංවිධානාත්මක අපරාධ කල්ලි සාමාජිකයෙකු වන ශ්‍රීධරන් නෙරංජන් නොහොත් ‘ටින්කර්’ යන අය කොළඹ අපරාධ කොට්ඨාශයේ රඳවාගෙන ප්‍රශ්න කිරීම සඳහා අලුත්කඩේ මහේස්ත්‍රාත් අධිකරණය විසින් අවසර ලබාදී තිබෙනවා.

ඒ අනුව, එම සැකකරු හෙට (03) දිනය දක්වා පැය 24 ක කාලයක් මෙලෙස රඳවාගෙන ප්‍රශ්න කිරීමට මහේස්ත්‍රාත් අධිකරණය විසින් අවසර ලබාදී ඇති බවයි සඳහන් වෙන්නේ.

ශ්‍රී ලංකා පොලිසිය, රාජ්‍ය බුද්ධි සේවය සහ එක්සත් අරාබි එමීර් රාජ්‍යයේ ඩුබායි පොලිසිය එක්ව සිදුකරන ලද මෙහෙයුමකදී මෙම සැකකරු අත්අඩංගුවට ගෙන තිබූ අතර, පසුව ඔහු ඊයේ (02) අලුයම් කාලයේ කටුනායක ගුවන්තොටුපොළ වෙත රැගෙන ඒමෙන් පසුව, ගුවන්තොටුපළ අපරාධ පරීක්ෂණ දෙපාර්තමේන්තු නිලධාරීන් විසින් අත්අඩංගුවට ගෙන, පෑලියගොඩ පොලිස් ස්ථානයේ නිලධාරීන් වෙත භාරදී තිබුණා.

සැකකරු කොළඹ 15 ප්‍රදේශයේ පදිංචි 36 හැවිරිදි අයෙකු වන අතර, ඔහු සංවිධානාත්මක අපරාධ හා මත්ද්‍රව්‍ය ජාවාරම්කරුවෙකු වන ‘පලනි ශිරාන් ග්ලෝරියන්’ නොහොත් ‘කොච්චිකඩේ ශිරාන්’ නැමැත්තාගේ ගෝලයෙකු බවයි සඳහන් වෙන්නේ.

