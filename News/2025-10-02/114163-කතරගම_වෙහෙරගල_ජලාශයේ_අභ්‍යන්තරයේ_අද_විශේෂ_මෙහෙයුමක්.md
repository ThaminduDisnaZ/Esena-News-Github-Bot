---
title: "කතරගම වෙහෙරගල ජලාශයේ අභ්‍යන්තරයේ අද විශේෂ මෙහෙයුමක්"
date: 2025-10-02 10:55:00
---

# කතරගම වෙහෙරගල ජලාශයේ අභ්‍යන්තරයේ අද විශේෂ මෙහෙයුමක්

![Thumbnail](https://helakuru.sgp1.cdn.digitaloceanspaces.com/esana/images/lib/weheragala-dem.jpg)

කතරගම වෙහෙරගල ජලාශයේ අභ්‍යන්තරයේ අද විශේෂ මෙහෙයුමක් සිදුකරන බව පොලීසිය පවසනවා.

එම මෙහෙයුමට නාවික හමුදා කිම්දුම් කණ්ඩායම් 06 ක්ද සහභාගී වන බවයි සඳහන් වෙන්නේ.

වෙහෙරගල ජලාශයේ තිබී ගිනි අවිවලට යොදන මැගසින් ඇතුළු ආයුධ තොගයක් සොයා ගැනීමත් සමඟ, මෙම අභ්‍යන්තර මෙහෙයුම සිදු කිරිමට තීරණය කර තිබෙනවා.

දින දෙකක් තුළ සිදු කළ සෝදිසි මෙහෙයුම්වලදී කතරගම වෙහෙරගල ජලාශයේ තිබී T-56 හිස් මැගසින් 215 ක්, LMG ඩ්‍රම් මැගසින් 38 ක්, MPMG 200 මැගසින් 11 ක්, MPMG 100 මැගසින් 09 ක්, T-81 මැගසින් 06 ක් සහ 12.7 ගුවන් යානා නාශක අවි වලට යොදන 100 ඩ්‍රම්ස් එකක් සොයාගත් බවයි පොලිසිය සඳහන් කර සිටියේ.

