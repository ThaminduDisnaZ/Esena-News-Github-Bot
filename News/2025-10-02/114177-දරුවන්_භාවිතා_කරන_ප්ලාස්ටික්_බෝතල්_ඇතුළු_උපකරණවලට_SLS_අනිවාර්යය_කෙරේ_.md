---
title: "දරුවන් භාවිතා කරන ප්ලාස්ටික් බෝතල් ඇතුළු උපකරණවලට SLS අනිවාර්යය කෙරේ "
date: 2025-10-02 14:40:00
---

# දරුවන් භාවිතා කරන ප්ලාස්ටික් බෝතල් ඇතුළු උපකරණවලට SLS අනිවාර්යය කෙරේ 

![Thumbnail](https://helakuru.sgp1.cdn.digitaloceanspaces.com/esana/images/lib/lunch-box-j.jpg)

2026 අප්‍රේල් 01 වැනිදා සිට, පාසල් සිසුන් හා කුඩා දරුවන් භාවිත කරන ප්ලාස්ටික් බෝතල්, කෑම පෙට්ටි වැනි ප්ලාස්ටික් උපකරණ නිෂ්පාදනය කිරීම සහ වෙළෙඳපළට නිකුත් කිරීමේදී SLS සහතිකය ලබා තිබීම අනිවාර්යය බව වෙළෙඳ, වාණිජ, ආහාර සුරක්ෂිතතා සහ සමූපකාර සංවර්ධන අමාත්‍යංශය පවසනවා.

එදින සිට නියමිත ප්‍රමිතියෙන් තොර නිෂ්පාදන විකිණීම සම්පූර්ණයෙන් තහනම් වන බවයි සිය අමාත්‍යංශයේ පැවති ප්‍රවෘත්ති සාකච්ඡාවකට එක්වෙමින් අමාත්‍ය වසන්ත සමරසිංහ සඳහන් කළේ.

කුඩා දරුවන්ට දියර කිරි ලබාදීම සඳහා භාවිතා කරන ප්ලාස්ටික් බෝතල් මෙන්ම, පාසල් සිසුන් භාවිත කරන කෑම පෙට්ටි හා වතුර බෝතල් ද විවිධ මිල ගණන් යටතේ වෙළෙඳපොළ තුළ අලෙවි කෙරෙන අතර, මෙම ඇතැම් ප්ලාස්ටික් උපකරණවල නියමිත ප්‍රමිති සහතිකය හෝ, ඒවා භාවිත කිරීමට සුදුසු බවට සඳහන් කිසිදු සලකුණක් හෝ දක්නට නොලැබෙන බවයි සඳහන් වෙන්නේ.

පාරිභෝගික සේවා අධිකාරියේ තොරතුරුවලට අනුව, ඇතැම් නිෂ්පාදනවල පිළිකා කාරක අඩංගු බවට ද කරුණු අනාවරණය වී තිබෙනවා.

