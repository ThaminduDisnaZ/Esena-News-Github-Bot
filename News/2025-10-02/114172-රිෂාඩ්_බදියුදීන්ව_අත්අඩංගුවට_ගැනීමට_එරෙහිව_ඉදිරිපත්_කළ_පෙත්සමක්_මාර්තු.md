---
title: "රිෂාඩ් බදියුදීන්ව අත්අඩංගුවට ගැනීමට එරෙහිව ඉදිරිපත් කළ පෙත්සමක් මාර්තු 25 කැඳවීමට නියෝග"
date: 2025-10-02 13:35:00
---

# රිෂාඩ් බදියුදීන්ව අත්අඩංගුවට ගැනීමට එරෙහිව ඉදිරිපත් කළ පෙත්සමක් මාර්තු 25 කැඳවීමට නියෝග

![Thumbnail](https://helakuru.sgp1.cdn.digitaloceanspaces.com/esana/images/lib/rishad-3-archived.jpg)

2021 වසරේදී, කිසිදු සාධාරණ හේතුවක් නොමැතිව තමන්ව අත්අඩංගුවට ගෙන, රැඳවුම් නියෝග මත රඳවා ගැනීමට එරෙහිව, හිටපු අමාත්‍ය රිෂාඩ් බදියුදීන් විසින් ඉදිරිපත් කර තිබුණු මූලික අයිතිවාසිකම් පෙත්සමක් විභාග කිරීම සඳහා ලබන වසරේ මාර්තු 25 වැනිදා කැඳවන ලෙසට ශ්‍රේෂ්ඨාධිකරණය අද (02) නියෝග කර තිබෙනවා.

හිටපු ජනාධිපති ගෝඨාභය රාජපක්ෂගේ පාලන සමයේදී, කිසිදු සාධාරණ හේතුවක් නොමැතිව අපරාධ පරීක්ෂණ දෙපාර්තමේන්තුව විසින් තමන්ව අත් අඩංගුවට ගෙන, අනීතික ලෙස රඳවා ගැනීම තුළින්, සිය මූලික මිනිස් අයිතිවාසිකම් උල්ලංඝනය වී ඇති බවට තීන්දුවක් ලබා දෙන ලෙස ඉල්ලා, හිටපු අමාත්‍ය රිෂාඩ් බදියුදීන් විසින් මෙම මූලික අයිතිවාසිකම් පෙත්සම ඉදිරිපත් කර තිබෙනවා.

