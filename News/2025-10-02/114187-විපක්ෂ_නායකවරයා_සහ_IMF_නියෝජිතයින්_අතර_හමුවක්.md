---
title: "විපක්ෂ නායකවරයා සහ IMF නියෝජිතයින් අතර හමුවක්"
date: 2025-10-02 18:20:00
---

# විපක්ෂ නායකවරයා සහ IMF නියෝජිතයින් අතර හමුවක්

![Thumbnail](https://helakuru.sgp1.cdn.digitaloceanspaces.com/esana/images/lib/sajith-imf.jpg)

විපක්ෂ නායක සජිත් ප්‍රේමදාස සහ IMF නියෝජිත කණ්ඩායම අතර හමුවක් අද (02) විපක්ෂ නායක කාර්යාලයේදී පවත්වා තිබෙනවා.

ඔක්තෝබර් 01 වැනිදා සිට ක්‍රියාත්මක වන පරිදි SVAT පහසුකම ඉවත් කිරීම මගින් මෙරට අපනයනකරුවන්ට විශාල හානියක් සිදුවන බවයි විපක්ෂ නායකවරයා එහිදී  IMF නියෝජිතයින්ට පෙන්වා දී ඇත්තේ.

SVAT පහසුකම ඉවත් කිරීම වහාම නතර කරන ලෙසත්, ඒ සඳහා පියවරක් ගන්නා ලෙසත් ඔහු පවසා සිටි අතර, SVAT පහසුකම අහිමි කිරීමෙන් පසුව එයට විකල්ප වැඩපිළිවෙළක් රජයෙන් බිහිවී නොමැති බවද ඔහු අවධාරණය කර සිටියා.

IMF ක්‍රියාවලිය තුළ, කරුණු ගණනාවක් හරහා රටේ ජනතාව සමාජ ගැටලු රැසකට මුහුණ දෙමින් ඇති මොහොතක, ජනතාවට සහන හා ශක්තිය ලබාදීමට මීට වඩා වැඩිදියුණු වූ IMF වැඩපිළිවෙළක අවශ්‍යතාවය ද විපක්ෂ නායකවරයා විසින් එහිදී පෙන්වා දී ඇති බවයි වැඩිදුරටත් සඳහන් වන්නේ.

