---
title: "හෙළයේ ගීත කෝකිලාවියගේ අවසන් කටයුතු පූර්ණ රාජ්‍ය අනුග්‍රහයෙන් පැවැත්වීමට තීරණය කෙරේ"
date: 2025-12-28 19:33:41
---

# හෙළයේ ගීත කෝකිලාවියගේ අවසන් කටයුතු පූර්ණ රාජ්‍ය අනුග්‍රහයෙන් පැවැත්වීමට තීරණය කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/lathawalpola-iop.jpg)

හෙළයේ ගීත කෝකිලාවිය ලතා වල්පොලගේ දේහය පිළිබඳ අවසන් කටයුතු දෙසැම්බර් 31 වන බදාදා පූර්ණ රාජ්‍ය අනුග්‍රහය යටතේ සිදු කිරීමට තීරණය කර තිබෙනවා.

ඒ අනුව දේහය අද පස්වරු 3.00 සිට රාත්‍රී 10.00 දක්වා පෞද්ගලික මල්ශාලාවක තැන්පත් කෙරෙන අතර එළඹෙන 31 වන දා නිදහස් චතුරස්‍ර පරිශ්‍රයට රැගෙන යාමෙන් අනතුරුව බොරැල්ල පොදු සුසාන භූමියේදී අවසන් කටයුතු සිදු කිරීමට නියමිතව තිබෙනවා.

රෝගී තත්ත්වයක් හේතුවෙන් ශ්‍රී ජයවර්ධනපුර රෝහලේ ප්‍රතිකාර ලබමින් සිටියදී එතුමිය ඊයේ පස්වරුවේ අභාවප්‍රාප්ත වූ අතර මිය යන විට ලතා වල්පොල 91 වන වියේ පසුවුණා.

ගෙවුණු දශක කිහිපය තුළ චිත්‍රපට 600 කට අධික ප්‍රමාණයකට තම හඬ දායකත්වය ලබා දී ඇති අතර සරසවි සම්මාන 5 ක්, ජනාධිපති සම්මාන 2 ක්, කලාශූරී සම්මානය ඇතුළු සම්මාන රැසකින් ලතා වල්පොල පිදුම් ලබා තිබෙනවා.

