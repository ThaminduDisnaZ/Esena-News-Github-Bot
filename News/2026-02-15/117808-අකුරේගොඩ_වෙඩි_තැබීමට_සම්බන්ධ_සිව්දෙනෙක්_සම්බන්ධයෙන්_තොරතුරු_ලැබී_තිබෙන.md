---
title: "අකුරේගොඩ වෙඩි තැබීමට සම්බන්ධ සිව්දෙනෙක් සම්බන්ධයෙන් තොරතුරු ලැබී තිබෙනවා - පොලිසිය"
date: 2026-02-15 16:55:00
---

# අකුරේගොඩ වෙඩි තැබීමට සම්බන්ධ සිව්දෙනෙක් සම්බන්ධයෙන් තොරතුරු ලැබී තිබෙනවා - පොලිසිය

![Thumbnail](https://helakuru.sgp1.cdn.digitaloceanspaces.com/esana/images/lib/sanjeewa-madiwatta-lk.jpg)

අකුරේගොඩ වෙඩි තැබීම සම්බන්ධයෙන් විමර්ශන කිරීමට කණ්ඩායම් 12 ක් පත් කර ඇති බව බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති සජීව මැදවත්ත පවසනවා.

ඒ අනුව මෙම අපරාධයට සම්බන්ධ බවට සැක කරන පුද්ගලයන් සිව්දෙනෙක් සම්බන්ධයෙන් තොරතුරු ලැබී ඇති බවයි අද (15) විශේෂ මාධ්‍ය හමුවකට එක් වෙමින් ඔහු සඳහන් කළේ.

නීතිඥවරයා සම්බන්ධයෙන් කිසිවක් පොලිසිය විසින් නිවේදනය කර නොමැති බවත් ඇතැම් කරුණු ජනමාධ්‍ය ඔස්සේ හෝ මාධ්‍ය ඔස්සේ ප්‍රචාරණය වූ අතර එම කරුණු 100% ක් ම අනුමත කිරීම හෝ බැහැර නොකරන බව ද ඔහු ප්‍රකාශ කළා.

එම නීතිඥවරයා ඉදිරිපත් වුණ නඩු සම්බන්ධයෙන් විමර්ශනයක් සිදු කරමින් පවතින බවත් මෙම සිදුවීම සම්බන්ධයෙන් පුළුල් විමර්ශනයක් සිදු කරන බවයි බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති සජීව මැදවත්ත වැඩිදුරටත් ප්‍රකාශ කළේ.

