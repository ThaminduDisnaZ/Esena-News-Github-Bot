---
title: "ආණ්ඩුව ගැන ජනතා අනුමැතිය 65% ක් දක්වා වර්ධනය වෙයි - Verité Research ආයතනය"
date: 2026-02-15 16:02:41
---

# ආණ්ඩුව ගැන ජනතා අනුමැතිය 65% ක් දක්වා වර්ධනය වෙයි - Verité Research ආයතනය

![Thumbnail](https://helakuru.sgp1.cdn.digitaloceanspaces.com/esana/images/lib/people-colombo.jpg)

2026 පෙබරවාරි මාසයේ මුල් භාගය වන විට ආණ්ඩුව ගැන ජනතා අනුමැතිය 65% ක් ලෙස වාර්තා වී ඇති බව Verité Research ආයතනය පෙන්වා දෙනවා.

ඒ අනුව “රට හිතන හැටි” යන නවතම මත විමසුම් සමීක්ෂණය අනුව මෙම තොරතුරු ප්‍රකාශයට පත් කරමින් එම ආයතනය මේ බව සඳහන් කර තිබෙනවා.

රට ගැන ජනතාවගේ තෘප්තිය 59% ක් දක්වා වර්ධනයවී ඇති අතර වසර හතරක මත විමසුම් ඉතිහාසය තුළ රට ගැන ජනතාවගේ තෘප්තිය 50% මට්ටම ඉක්මවා ගිය පළමු අවස්ථාව මෙය බවයි ඔවුන් පෙන්වා දෙන්නේ.

එසේ ම ආර්ථික තත්ත්වය සම්බන්ධයෙන් 2026 පෙබරවාරි මාසය වන විට 57% ක් වර්ධනය වී ඇති අතර ආර්ථිකයේ ඉදිරි දැක්ම ද 64% ක් දක්වාත් වර්ධනය වී ඇති බවයි වැඩිදුරටත් සඳහන් වන්නේ.

අදාළ වාර්තාව පහතින්.

![Image](https://helakuru.sgp1.cdn.digitaloceanspaces.com/esana/images/699195d679ea8pdf_page_0.jpeg)

