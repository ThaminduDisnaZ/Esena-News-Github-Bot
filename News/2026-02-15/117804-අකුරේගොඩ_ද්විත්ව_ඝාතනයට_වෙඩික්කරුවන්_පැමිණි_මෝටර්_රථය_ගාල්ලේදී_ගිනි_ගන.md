---
title: "අකුරේගොඩ ද්විත්ව ඝාතනයට වෙඩික්කරුවන් පැමිණි මෝටර් රථය ගාල්ලේදී ගිනි ගනිමින් තිබී සොයා ගැනේ"
date: 2026-02-15 08:17:01
---

# අකුරේගොඩ ද්විත්ව ඝාතනයට වෙඩික්කරුවන් පැමිණි මෝටර් රථය ගාල්ලේදී ගිනි ගනිමින් තිබී සොයා ගැනේ

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

තලංගම අකුරේගොඩදී නීතිඥයකු සහ ඔහුගේ බිරිඳ ඝාතනය කිරීමට වෙඩික්කරුවන් පැමිණි බවට සැක කෙරෙන මෝටර් රථය ගාල්ල අගලිය, කුට්ටියාවත්ත අතුරු මාර්ගයක තිබියදී සොයා ගැනීමට නුගේගොඩ කොට්ඨාස අපරාධ විමර්ශන කාර්යාංශය සමත් වී තිබෙනවා.

ඒ අනුව මෝටර් රථය සොයා ගන්නා අවස්ථාවේදීත් එය ගිනි ගනිමින් තිබුණු බවයි පොලිසිය සඳහන් කළේ.

සිද්ධිය සම්බන්ධ ව නුගේගොඩ කොට්ඨාස අපරාධ විමර්ශන කාර්යාංශය ඇතුළු පොලිස් කණ්ඩායම් 10 ක් වැඩිදුර විමර්ශන සිදු කරන බවයි වැඩිදුරටත් සඳහන් වන්නේ.

