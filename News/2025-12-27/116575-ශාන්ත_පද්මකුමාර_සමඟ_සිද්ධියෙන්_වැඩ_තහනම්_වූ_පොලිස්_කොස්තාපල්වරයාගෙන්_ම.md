---
title: "ශාන්ත පද්මකුමාර සමඟ සිද්ධියෙන් වැඩ තහනම් වූ පොලිස් කොස්තාපල්වරයාගෙන් මානව හිමිකම් කොමිසමට පැමිණිල්ලක්"
date: 2025-12-27 10:10:00
---

# ශාන්ත පද්මකුමාර සමඟ සිද්ධියෙන් වැඩ තහනම් වූ පොලිස් කොස්තාපල්වරයාගෙන් මානව හිමිකම් කොමිසමට පැමිණිල්ලක්

![Thumbnail](https://helakuru.sgp1.cdn.digitaloceanspaces.com/esana/images/lib/sooriyakanda-police.jpg)

ජාතික ජන බලවේගයේ රත්නපුර දිස්ත්‍රික් පාර්ලිමේන්තු මන්ත්‍රී ශාන්ත පද්මකුමාර සමඟ ඇති කරගත් සිද්ධියකින් පසුව, වැඩ තහනමකට ලක්වූ සූරියකන්ද පොලිස් ස්ථානයේ පොලිස් කොස්තාපල්වරයා විසින් තමාට සිදු වූ අසාධාරණය සම්බන්ධයෙන් සාධාරණයක් ඉටුකරන ලෙස ඉල්ලමින්, ඊයේ (26) මානව හිමිකම් කොමිසමට පැමිණිල්ලක් සිදු කර තිබෙනවා.

රත්නපුර දිස්ත්‍රික් පාර්ලිමේන්තු මන්ත්‍රී ශාන්ත පද්මකුමාරට අයත් බව පැවසෙන ඉඩමක තිබී ගංජා පැළ දෙකක් හමුවුණු බවට පැවසුණු අතර, පසුව ඊට සම්බන්ධ වූ සූරියකන්ද පොලිසියේ අදාළ කොස්තාපල්වරයා විසින් එම මන්ත්‍රීවරයා තමන්ට පහරදුන් බව පවසමින් දෙසැම්බර් 20 වැනිදා රෝහල්ගත වී තිබුණා.

අදාළ සිද්ධිය සම්බන්ධව විමර්ශන කළ පොලිසිය විසින් මන්ත්‍රීවරයා සාපරාධීව බිය ගැන්වීම ඇතුළු චෝදනා තුනක් සම්බන්ධයෙන් අදාළ කොස්තාපල්වරයාව අත්අඩංගුවට ගත් අතර, පසුව අධිකරණය විසින් ඔහුව ඇප මත මුදා හැරියා.

ඉන් අනතුරුව ‍මෙම විමර්ශනයට අදාළව එම කොස්තාපල්වරයාගේ වැඩ තහනම් කිරීමට කටයුතු කර තිබුණා.

