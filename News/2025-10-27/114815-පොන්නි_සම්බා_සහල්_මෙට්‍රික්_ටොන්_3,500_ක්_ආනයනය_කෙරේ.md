---
title: "පොන්නි සම්බා සහල් මෙට්‍රික් ටොන් 3,500 ක් ආනයනය කෙරේ"
date: 2025-10-27 10:05:00
---

# පොන්නි සම්බා සහල් මෙට්‍රික් ටොන් 3,500 ක් ආනයනය කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/ricenew[1].jpg)

දේශීය වෙළෙඳපොළේ පවතින කීරි සම්බා සහල් හිඟයට විසඳුමක් ලෙස, පොන්නි සම්බා සහල් මෙට්‍රික් ටොන් 3,500 ක ප්‍රමාණයක් මේ වන විට දිවයිනට ආනයනය කර ඇති බව ශ්‍රී ලංකා රේගුව පවසනවා.

ඒ අනුව, පසුගිය 23 වැනිදා එහි පළමු තොගය මෙරටට පැමිණ ඇති බවයි සඳහන් වන්නේ.

දේශීය වෙළෙඳපොළේ පවතින කීරි සම්බා සහල් හිඟයට පිළියමක් ලෙස පසුගිය 15 වැනිදා සිට ‘GR 11’ පොන්නි සම්බා සහල් ආනයනය කිරීම සඳහා කැබිනට් අනුමැතිය ලබා දී තිබුණා.

ආහාර ප්‍රතිපත්ති හා සුරක්ෂිතතා කමිටුවේ නිර්දේශ මත පදනම්ව, එහිදී එක් ආනයනකරුවකුට මෙට්‍රික් ටොන් 520 ක උපරිමයකට යටත්ව සහල් ආනයනයට අවසර ලබා දී ඇති බවයි වැඩිදුරටත් සඳහන් වන්නේ.

