---
title: "කේරළ ගංජා කිලෝග්‍රෑම් 196 ක් සමඟ පුද්ගලයෙක් අත්අඩංගුවට"
date: 2025-10-27 11:15:00
---

# කේරළ ගංජා කිලෝග්‍රෑම් 196 ක් සමඟ පුද්ගලයෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrest-kerala.jpg)

දොම්පේ පොලිස් වසමේ, නාගහදෙණිය, පාළුගම, දොම්පේ ස්ථානයේදී කේරළ ගංජා තොගයක් සමඟ පුද්ගලයෙක් අත්අඩංගුවට ගෙන තිබෙනවා.

ඔහු සන්තකයේ තිබී කේරළ ගංජා කිලෝග්‍රෑම් 196 යි ග්‍රෑම් 218 ක් සිය භාරයට ගත් බවයි පොලිසිය සඳහන් කළේ.

මෙලෙස අත්අඩංගුවට ගෙන ඇත්තේ අවුරුදු 44 ක් වන දොම්පේ ප්‍රදේශයේ පදිංචිකරුවෙක් වන අතර, සැකකරු ශ්‍රී ලංකා රත්මලාන ගුවන් හමුදා කඳවුරේ ‘ෆ්ලයිට් සාජන්වරයෙකු’ ලෙස සේවය කර, 2022 ජනවාරි මස විශ්‍රාම ලබා ගෙන ඇති බවද සඳහන්.

අත්අඩංගුවට ගත් මෙම පුද්ගලයා මහා පරිමාණ මත්ද්‍රව්‍ය ජාවාරම්කරුවෙකු වන හා මෙරට තුළ විවිධ ප්‍රදේශවලට මත්ද්‍රව්‍ය බෙදා හරිමින් දැනට අධිකරණය මඟ හැර වරෙන්තු ලබා සැඟවී සිටින ‘සෙම්බුකුට්ටි ආරච්චිගේ ඩිලාන් දනුෂ්ක ලක්මාල්’ නැමැත්තාගේ මස්සිනා වන බවයි වැඩිදුරටත් අනාවරණය වී තිබෙන්නේ.

සිද්ධිය සම්බන්ධයෙන් වැඩිදුර විමර්ශන ක්‍රියාත්මකයි

