---
title: "වැලිගම සභාපතිවරයා ඝාතන සිද්ධියේ සැකකරුවන් මූල්‍ය අපරාධ විමර්ශන කොට්ඨාශය වෙත භාරදෙයි"
date: 2025-10-27 08:50:00
---

# වැලිගම සභාපතිවරයා ඝාතන සිද්ධියේ සැකකරුවන් මූල්‍ය අපරාධ විමර්ශන කොට්ඨාශය වෙත භාරදෙයි

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

වැලිගම ප්‍රාදේශීය සභාවේ සභාපතිවරයා ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් ප්‍රධාන සැකකරු, සෙසු සැකකරුවන් හා සැකකාරිය වැඩිදුර විමර්ශන සඳහා මූල්‍ය අපරාධ විමර්ශන කොට්ඨාසය (FCID) වෙත භාරදී තිබෙනවා.

මෙම ඝාතනය සම්බන්ධයෙන් සැකකරුවන් දෙදෙනෙක් සහ සැකකාරියක් කැකිරාව ප්‍රදේශයේදී ඊයේ (26) අලුයම අත්අඩංගුවට ගෙන තිබුණා.

එම අවස්ථාවේදී පලා ගිය ප්‍රධාන සැකකරු ඊයේ රාත්‍රියේ මහරගම නාවින්න ප්‍රදේශයේදී විශේෂ විමර්ශන කණ්ඩායමක්, පොලිස් විශේෂ කාර්ය බලකාය, රාජ්‍ය බුද්ධි සේවයේ නිලධාරීන් හා ප්‍රාදේශීය පොලිස් නිලධාරීන් කණ්ඩායමක් එක්ව සිදු කළ ඒකාබද්ධ මෙහෙයුමකින් අත්අඩංගුවට ගත් බවයි පොලිසිය සඳහන් කරන්නේ.

වැලිගම ප්‍රාදේශීය සභාවේ සභාපතිවරයා වෙඩි තබා ඝාතනය කිරීමේ සිදුවීම සම්බන්ධව පොලිස් කණ්ඩායම් කිහිපයක් මඟින් විමර්ශන සිදු කරන අතර, මෙම ඝාතනයට අදාළ විමර්ශන කටයුතු පොලිස්පතිවරයාගේ පූර්ණ අධීක්ෂණය යටතේ මෙහෙයවන බවයි වැඩිදුරටත් සඳහන් වන්නේ.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/68feba2d6af06pdf_page_0.jpeg)

