---
title: "හොරු අල්ලන නාට්‍යය ඉවරයි, දැන් යන්නේ පාතාල නාට්‍යය - දිලිත් ජයවීර"
date: 2025-10-27 19:40:00
---

# හොරු අල්ලන නාට්‍යය ඉවරයි, දැන් යන්නේ පාතාල නාට්‍යය - දිලිත් ජයවීර

![Thumbnail](https://helakuru.sgp1.cdn.digitaloceanspaces.com/esana/images/lib/dilith-jayaweera-cc.jpg)

ධනය නිර්මාණය නොකර රටට ඉදිරියට යා නොහැකි බව සර්වජන බලය පක්ෂයේ නායක, පාර්ලිමේන්තු මන්ත්‍රී දිලිත් ජයවීර පවසනවා.

මිනිසුන්ගේ ආකල්ප වෙනස් කිරීමකින් තොරව, කුහකකම, ඊර්ෂ්‍යාව වර්ධනය කිරීම හරහා මුදල් ගලා නොඑන බවත්, ගමේ මිනිසුන් අතර මුදල් තිබුණහොත් පමණක් ජාතික ධන නිර්මාණයට ඔවුන් එක්වන බවයි ජන හමුවක් අමතමින් පාර්ලිමේන්තු මන්ත්‍රීවරයා සඳහන් කළේ.

'හොරු ඇල්ලීමේ නාට්‍යය' තාවකාලිකව අවසන් වී ඇති බවද, දැන් ‘පාතාල නාට්‍යය’ ප්‍රචාරය වෙමින් ඇති බවද, ජනතාවට පොරොන්දු වූ කිසිවක් ඉටු කිරීමට නොහැකි වී ඇති බව ද පාර්ලිමේන්තු මන්ත්‍රී දිලිත් ජයවීර වැඩිදුරටත් ප්‍රකාශ කර සිටියා.

