---
title: "කුවේට් ගුවන් සේවය යළිත් ශ්‍රී ලංකාව වෙත සිය ගුවන් ගමන් අරඹයි"
date: 2025-10-27 14:20:00
---

# කුවේට් ගුවන් සේවය යළිත් ශ්‍රී ලංකාව වෙත සිය ගුවන් ගමන් අරඹයි

![Thumbnail](https://helakuru.sgp1.cdn.digitaloceanspaces.com/esana/images/lib/kuwait-jkm.jpg)

කුවේට් ගුවන් සේවයේ මෙරටට පැමිණෙන ගුවන් ගමන් යළි ආරම්භ කර ඇති අතර, එම ගුවන් සේවයේ ප්‍රථම ගුවන් යානය අද (27) උදෑසන කටුනායක ගුවන් තොටුපොළ වෙත ළඟාවී තිබෙනවා.

කුවේට් ගුවන් සේවයේ මෙරටට පැමිණීමේ ගුවන් සේවා වසර 04 කට ආසන්න කාලයක් නවතා දමා තිබුණා.

මෙම මංගල ගුවන් ගමන සදහා A-320 නියෝ වර්ගයේ ගුවන් යානයක් කුවේට් ගුවන් සේවය යොදවා තිබූ අතර, එම ගුවන් යානය අද උදෑසන 08.40 ට කුවේට් සිටි ජාත්‍යන්තර ගුවන් තොටුපොළෙන් පිටත් වී ගමන් ආරම්භ කළ බවත්, ජල ආචාර පවත්වමින් කටුනායක ගුවන් තොටුපොළ වෙත පිළිගෙන ඇති බවයි සඳහන් වෙන්නේ.

කුවේට් ගුවන් සේවයේ ගුවන් යානා සෑම සතියකම සදුදා, බ්‍රහස්පතින්දා, සිකුරාදා සහ සෙනසුරාදා යන දිනවලදී කුවේට් රාජ්‍යයේ කුවේට් සිටි ජාත්‍යන්තර ගුවන් තොටුපොළේ සිට ශ්‍රී ලංකාවේ කටුනායක ගුවන් තොටුපොළ අතර සිය ගමන්වාර ක්‍රියාත්මක කිරීමට නියමිතයි.

