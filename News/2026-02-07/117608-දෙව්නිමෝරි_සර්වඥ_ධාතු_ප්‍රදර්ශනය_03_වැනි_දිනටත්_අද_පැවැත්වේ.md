---
title: "දෙව්නිමෝරි සර්වඥ ධාතු ප්‍රදර්ශනය 03 වැනි දිනටත් අද පැවැත්වේ"
date: 2026-02-07 08:05:00
---

# දෙව්නිමෝරි සර්වඥ ධාතු ප්‍රදර්ශනය 03 වැනි දිනටත් අද පැවැත්වේ

![Thumbnail](https://helakuru.sgp1.cdn.digitaloceanspaces.com/esana/images/lib/dewnimori-relics.jpg)

හුණුපිටිය ගංගාරාමයේ පැවැත්වෙන දෙව්නිමෝරි සර්වඥ ධාතු ප්‍රදර්ශනයේ 03 වන දිනය අදට යෙදී තිබෙනවා.

ලබන 11 වැනිදා දක්වා මෙම ප්‍රදර්ශනය පැවැත්වෙන අතර, එහිදී දිනපතා පෙරවරු 6.00 සිට රාත්‍රී 7.00 දක්වා ධාතුන් වහන්සේ වන්දනා කළ හැකි බවයි දැක්වෙන්නේ.

78 වන නිදහස් දින සැමරුමට සමගාමිව මෙම සර්වඥ ධාතු ප්‍රදර්ශනය පැවැත්වෙන අතර, ඉන්දීය අග්‍රාමාත්‍ය නරේන්ද්‍ර මෝදිගේ ශ්‍රී ලංකා සංචාරයේ දී ජනාධිපති අනුර කුමාර දිසානායක සමග පැවැත්වූ සාකච්ඡාවල ප්‍රතිඵලයක් ලෙස මෙම සර්වඥ ධාතුන් වහන්සේ වැඳ පුදා ගැනිමේ දුර්ලභ අවස්ථාව මෙරට ජනතාවට හිමිවනවා.

