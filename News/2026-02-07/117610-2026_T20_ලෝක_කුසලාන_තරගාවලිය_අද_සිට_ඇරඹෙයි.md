---
title: "2026 T20 ලෝක කුසලාන තරගාවලිය අද සිට ඇරඹෙයි"
date: 2026-02-07 10:00:00
---

# 2026 T20 ලෝක කුසලාන තරගාවලිය අද සිට ඇරඹෙයි

![Thumbnail](https://helakuru.sgp1.cdn.digitaloceanspaces.com/esana/images/lib/T20-world-cup-2026.jpg)

ශ්‍රී ලංකාවේ සහ ඉන්දියාවේ සම සත්කාරකත්වය යටතේ පැවැත්වෙන ICC 2026 විස්සයි-20 ලෝක කුසලාන ක්‍රිකට් තරගාවලිය අද (07) ආරම්භ වනවා.

ඒ අනුව, අද දිනයේදී ඉන්දියාවේ දී තරග දෙකක් සහ ශ්‍රී ලංකාවේ දී එක් තරගයක් පැවැත්වීමට නියමිතව තිබෙනවා.

තරගාවලිය ආරම්භ කරමින් පාකිස්ථානය හා නෙදර්ලන්තය අතර තරගය අද (07) උදෑසන 11.00 ට කොළඹ SSC ක්‍රීඩාංගනයේදී ආරම්භ වීමට නියමිතයි.

එසේම, ස්කොට්ලන්තය සහ බටහිර ඉන්දීය කොදෙව් කණ්ඩායම අතර තරගය පස්වරු 3.00 ට ඉන්දියාවේ ඊඩ්න් ගාඩ්න් හිදී පැවැත්වෙන අතර, තරගාවලියේ සත්කාරක ඉන්දියාව, ඇමෙරිකා එක්සත් ජනපදය සමග Wankhede හිදී පස්වරු 7.00 ට තරග වැදීමට නියමිතයි.

ශ්‍රී ලංකාවේ පැවැත්වෙන තරග කොළඹ R. ප්‍රේමදාස ක්‍රීඩාංගණයේ හා SSC ක්‍රීඩාංගණයේ ද, නුවර පල්ලෙකැලේ ක්‍රීඩාංගණයේ ද ලෙසින් ස්ථාන 03 කදී පැවැත්වීමට කටයුතු යොදා ඇති අතර, තරග 20 ක් ශ්‍රී ලංකාවේදී පැවැත්වීමට සැලසුම් කර තිබෙනවා.

ශ්‍රී ලංකාව මුහුණදෙන පළමු තරගය අයර්ලන්තයට එරෙහිව හෙට (08) පස්වරු 7.00 ට කොළඹ ආර්. ප්‍රේමදාස ක්‍රීඩාංගණයේ දී පැවැත්වෙනවා.

