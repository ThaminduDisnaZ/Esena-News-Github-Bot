---
title: "මාදැල් ධීවරයින්ගේ සත්‍යග්‍රහය අද අඛණ්ඩව තුන්වන දිනයටත් පැවැත්වේ"
date: 2026-02-07 11:50:00
---

# මාදැල් ධීවරයින්ගේ සත්‍යග්‍රහය අද අඛණ්ඩව තුන්වන දිනයටත් පැවැත්වේ

![Thumbnail](https://helakuru.sgp1.cdn.digitaloceanspaces.com/esana/images/lib/protest-1-archived.jpg)

ට්‍රැක්ටරයකට සවිකරන ලද වින්ච් යන්ත්‍ර මගින් සිදු කරන මාදැල් ධීවර කටයුතුවලට පනවා ඇති තහනම ඉවත් කරන ලෙස ඉල්ලා ධීවරයින් පිරිසක් විසින් ආරම්භ කර ඇති අඛණ්ඩ සත්‍යග්‍රහය අද (07) තෙවන දිනයටත් ක්‍රියාත්මක වෙනවා.

මුලතිව් හා කෝකිලායි ඇතුළු ප්‍රදේශ කිහිපයක මාදැල් ධීවරයන් පිරිසක් විසින් පෙරේදා (05) දිනයේ දී ජනාධිපති ලේකම් කාර්යාලය ඉදිරිපිට මෙම සත්‍යග්‍රහය ආරම්භ කරනු ලැබුවා.

සිය ගැටලු පිළිබඳව ධීවර අමාත්‍යාංශයේ ලේකම්වරයා හා අධ්‍යක්ෂ ජනරාල්වරයා සමග ධීවරයන් ඊයේ පස්වරුවේ පැවැත්වූ සාකච්ඡා අසාර්ථක වී ඇති බවයි සඳහන් වන්නේ.

ඉහත දැල්පන්න ක්‍රමයෙන් සිදුවන පරිසර හානිය වළක්වා ගැනීම සඳහා රජය විසින් මෙම තීරණය ගෙන ඇති බව වැඩිදුරටත් සඳහන්. 

