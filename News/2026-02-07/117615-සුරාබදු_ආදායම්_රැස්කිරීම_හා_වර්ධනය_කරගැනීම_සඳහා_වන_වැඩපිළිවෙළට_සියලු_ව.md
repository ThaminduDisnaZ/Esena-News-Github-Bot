---
title: "සුරාබදු ආදායම් රැස්කිරීම හා වර්ධනය කරගැනීම සඳහා වන වැඩපිළිවෙළට සියලු වෘත්තීය සමිතිවල එකඟතාව පළවේ"
date: 2026-02-07 15:30:00
---

# සුරාබදු ආදායම් රැස්කිරීම හා වර්ධනය කරගැනීම සඳහා වන වැඩපිළිවෙළට සියලු වෘත්තීය සමිතිවල එකඟතාව පළවේ

![Thumbnail](https://helakuru.sgp1.cdn.digitaloceanspaces.com/esana/images/lib/increase-excise-revenue.jpg)

සුරාබදු ආදායම් රැස්කිරීම වර්ධනය කරගැනීම සඳහා වන ඩිජිටල්කරණ සහ නව්‍යකරණ වැඩපිළිවෙළට සියලු වෘත්තීය සමිතිවල එකඟතාව පළ කර තිබෙනවා.

සුරාබදු දෙපාර්තමේන්තුවේ නිලධාරීන්, වෘත්තීය සමිති නියෝජිතයින්, රාජ්‍ය ආදායම් පරිපාලන ප්‍රතිසංස්කරණ හා නවීකරණ කාර්යාංශය සහ ජනධිපති ලේකම් ආචාර්ය නන්දික සනත් කුමානායක අතර පසුගියදා ජනාධිපති ලේකම් කාර්යාලයේ පැවති සාකච්ඡවේදී මෙම එකඟතාව පළ කර ඇති බවයි ජනාධිපති මාධ්‍ය අංශය පවසන්නේ.

සුරාබදු දෙපාර්තමේන්තුව තුළ කාර්යක්ෂමතාවය වැඩි කිරීමෙන් ආදායම් රැස්කිරීම වර්ධනය කරගැනීම සඳහා වූ ඩිජිටල්කරණ ක්‍රියාවලිය ද, නව ප්‍රතිසංස්කරණ හා නව්‍යකරණ කටයුතු පිළිබඳව ද මෙහිදී දීර්ඝ ලෙස සාකච්ඡාවට ලක් කර තිබෙනවා.

ඩිජිටල්කරණය මගින් කාර්යක්ෂමතාවය වර්ධනය, මානව සම්පත් සංවර්ධනය හා නිලධාරීන්ගේ සුබසාධන කටයුතු සම්බන්ධයෙන්ද මෙහිදී අවධානය යොමු වී ඇති බවයි වැඩිදුරටත් දැක්වෙන්නේ.

