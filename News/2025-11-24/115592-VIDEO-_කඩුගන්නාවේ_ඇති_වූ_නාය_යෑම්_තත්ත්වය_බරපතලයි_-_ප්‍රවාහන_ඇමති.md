---
title: "VIDEO: කඩුගන්නාවේ ඇති වූ නාය යෑම් තත්ත්වය බරපතලයි - ප්‍රවාහන ඇමති"
date: 2025-11-24 12:45:00
---

# VIDEO: කඩුගන්නාවේ ඇති වූ නාය යෑම් තත්ත්වය බරපතලයි - ප්‍රවාහන ඇමති

![Thumbnail](https://helakuru.sgp1.cdn.digitaloceanspaces.com/esana/images/lib/bimal-rathnayake-parliment-nn.jpg)

කඩුගන්නාව ප්‍රදේශයේ ඇති වූ නාය යෑම් සිද්ධිය සමඟ ඇති වී ඇති තත්ත්වය තරමක් බරපතල බව ප්‍රවාහන අමාත්‍ය බිමල් රත්නායක පවසනවා.

ඒ අනුව, පහළට පෙරළී ඇති ගල් මේ වන විට රසායනික ද්‍රව්‍ය යොදා කඩා ඉවත් කිරීමට කටයුතු කරන බවත්, එම කටයුතු අවසන් කර මාර්ගයේ එක් මංතීරුවක් හෝ ඉදිරි දින දෙක තුළ විවෘත කිරීමට කටයුතු කරන බවයි ප්‍රවාහන අමාත්‍යවරයා ප්‍රකාශ කළේ.

මෙම ප්‍රදේශය සම්බන්ධයෙන් ජාතික ගොඩනැඟිලි පර්යේෂණ සංවිධානයේ වාර්තා ලබාගෙන, ජනාධිපතිවරයා සමඟ සාකච්ඡා කර ඉදිරි පියවර ගන්නා බවයි ප්‍රවාහන අමාත්‍ය බිමල් රත්නායක වැඩිදුරටත් සඳහන් කර සිටියේ.

අමාත්‍යවරයා සිදුකළ ප්‍රකාශය ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

