---
title: "අධික වර්ෂා තත්ත්වය හේතුවෙන් ජලාශ 09 ක් වාන් දමයි"
date: 2025-11-24 10:00:00
---

# අධික වර්ෂා තත්ත්වය හේතුවෙන් ජලාශ 09 ක් වාන් දමයි

![Thumbnail](https://helakuru.sgp1.cdn.digitaloceanspaces.com/esana/images/lib/daduru-archived.jpg)

පසුගිය පැය 24 ක කාලය තුළ වැඩිම වර්ෂාපතනය කුරුණෑගල දිස්ත්‍රික්කය ආශ්‍රිත මහඔය ප්‍රදේශයෙන් වාර්තා වී ඇති බව වාරිමාර්ග දෙපාර්තමේන්තුව පවසනවා.

ඒ අනුව, ගිරිඋල්ල, පොල්ගහවෙල, බඩල්ගම ආදී ස්ථාන වෙත මි.මී. 100 කට ආසන්න වර්ෂාපතනයක් ලැබී ඇති බවයි එම දෙපාර්තමේන්තුවේ ජල විද්‍යා හා ආපදා කළමනාකරණ අංශයේ වාරිමාර්ග අධ්‍යක්ෂ ඉංජිනේරු එල්.එස්. සූරියබණ්ඩාර ප්‍රකාශ කළේ.

මේ වන විට නිල්වලා ගඟ, ගිං ගඟ සහ කළු ගඟ ආශ්‍රිත කුඩා ගඟ, අත්තනගලු ඔය, මහ ඔය සහ දැදුරු ඔය ආශ්‍රිත පහත් බිම්වල වෙසෙන ජනතාවට ගංවතුර තත්ත්වයන් සම්බන්ධව අනතුරු ඇඟවීමේ නිවේදන නිකුත් කර ඇති බවද වාරිමාර්ග දෙපාර්තමේන්තුව සඳහන් කළා.

මේ අතර, පවතින අයහපත් කාලගුණ තත්ත්වය හමුවේ ජලාශ 09 ක් මේ වන විටත් වාන් දමමින් පවතින බවත්, දැදුරු ඔය, රාජාංගනය, තබ්බෝව වැනි ජලාශ සැලකිය යුතු ජල ප්‍රමාණයක් නිදහස් කරමින් පවතින බවත්, හම්බන්තොට දිස්ත්‍රික්කයේ බඳගිරිය, යෝධ වැව සහ තිස්ස වැව ආදී ජලාශ ද සාමාන්‍ය ප්‍රමාණයන්ගෙන් ජලය නිදහස් කරමින් පවතින බවයි වාරිමාර්ග දෙපාර්තමේන්තුව වැඩිදුරටත් සඳහන් කරන්නේ.

පාර්ලිමේන්තු සජීවී විකාශය ‘එසැණ’ Youtube නාලිකාව හරහා මෙතැනින් නරඹන්න.

