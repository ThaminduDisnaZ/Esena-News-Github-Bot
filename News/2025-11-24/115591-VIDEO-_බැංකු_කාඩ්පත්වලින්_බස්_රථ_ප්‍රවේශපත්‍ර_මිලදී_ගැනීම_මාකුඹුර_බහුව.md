---
title: "VIDEO: බැංකු කාඩ්පත්වලින් බස් රථ ප්‍රවේශපත්‍ර මිලදී ගැනීම මාකුඹුර බහුවිධ ප්‍රවාහන මධ්‍යස්ථානයේදී ඇරඹේ"
date: 2025-11-24 11:57:53
---

# VIDEO: බැංකු කාඩ්පත්වලින් බස් රථ ප්‍රවේශපත්‍ර මිලදී ගැනීම මාකුඹුර බහුවිධ ප්‍රවාහන මධ්‍යස්ථානයේදී ඇරඹේ

![Thumbnail](https://helakuru.sgp1.cdn.digitaloceanspaces.com/esana/images/lib/card-payment-bus-lk.jpg)

මගී බස් රථවල ගමන් කිරීමේදී ප්‍රවේශපත්‍ර මිලදී ගැනීම සඳහා බැංකු කාඩ්පත් මඟින් ගෙවීමේ ක්‍රමවේදය අද (24) සිට ආරම්භ වුණා.

ඒ අනුව, මෙහි සමාරම්භක වැඩසටහන අද පෙරවරුවේ මාකුඹුර බහුවිධ ප්‍රවාහන මධ්‍යස්ථානයේදී පැවැත්වුණා.

බස් ගාස්තු ගෙවීමෙන් පසු ඉතිරි මුදල් යළි ලබා නොදීම ආදී ගැටලුවලට විසඳුමක් ලෙස, මෙලෙස බැංකු කාඩ්පත් හරහා ගාස්තු ගෙවීමේ පහසුකම හඳුන්වා දී තිබෙනවා.

පළමු අදියරේදී මාර්ග 20 කට ආසන්න සංඛ්‍යාවක බස් ගාස්තු බැංකු කාඩ් මගින් ගෙවීමට පහසුකම් සැලසෙන බවයි ඩිජිටල් ආර්ථික අමාත්‍යාංශයේ උපදේශක සුමුදු රත්නායක සඳහන් කළේ.

මාකුඹුර සිට ගාල්ල, මාතර, බදුල්ල දක්වා ධාවනය වන බස් රථ, කොළඹ සිට අම්පාර, කඩවත සිට බොරැල්ල, මොනරාගල සිට බිබිල, බදුල්ල සිට බණ්ඩාරවෙල සහ බදුල්ල සිට මහියංගනය දක්වා මාර්ග එම මාර්ග අතරින් කිහිපයක් වන බවයි වැඩිදුරටත් සඳහන් වෙන්නේ.

මෙම සමාරම්භක අවස්ථාවේ වීඩියෝව ‘එසැණ’ Youtube නාලිකාව හරහා මෙතැනින් නරඹන්න.

එසැණ YouTube නාලිකාව Subscribe කිරීමට පිවිසෙන්න.

