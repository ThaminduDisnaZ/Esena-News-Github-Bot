---
title: "ශ්‍රී ලංකාව පිළිබඳ 05 වන සමාලෝචනය‍ සලකා බැලීමට, IMF විධායක මණ්ඩලය දෙසැම්බර් 15 වැනිදා රැස්වෙයි"
date: 2025-11-24 21:45:00
---

# ශ්‍රී ලංකාව පිළිබඳ 05 වන සමාලෝචනය‍ සලකා බැලීමට, IMF විධායක මණ්ඩලය දෙසැම්බර් 15 වැනිදා රැස්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/imf[1].jpg)

එළැඹෙන දෙසැම්බර් 15 වැනිදා ජාත්‍යන්තර මූල්‍ය අරමුදලේ විධායක මණ්ඩලය විසින් ශ්‍රී ලංකාවේ ආර්ථික ප්‍රතිසංස්කරණ වැඩසටහනේ පස්වන සමාලෝචනය සලකා බැලීමට නියමිතව තිබෙනවා.

ඒ අනුව, විධායක මණ්ඩලයේ අනුමැතියෙන් පසු එක්සත් ජනපද ඩොලර් මිලියන 347 ක පමණ මූල්‍යන පහසුකමක් සඳහා ශ්‍රී ලංකාවට ප්‍රවේශය හිමිවන බවයි සඳහන් වන්නේ.

ශ්‍රී ලංකාවේ ආර්ථික ප්‍රතිසංස්කරණ වැඩසටහනේ පස්වන සමාලෝචනය අවසන් කරමින්, ජාත්‍යන්තර මූල්‍ය අරමුදලේ කාර්ය මණ්ඩලය සහ ශ්‍රී ලංකා බලධාරීන් පසුගිය ඔක්තෝබර් 09 වැනිදා ආර්ථික ප්‍රතිපත්ති පිළිබඳ කාර්ය මණ්ඩල එකඟතාවකට එළඹී තිබුණා.

