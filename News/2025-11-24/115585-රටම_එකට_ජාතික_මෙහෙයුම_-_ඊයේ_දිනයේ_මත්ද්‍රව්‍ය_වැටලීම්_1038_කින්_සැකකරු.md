---
title: "රටම එකට ජාතික මෙහෙයුම : ඊයේ දිනයේ මත්ද්‍රව්‍ය වැටලීම් 1038 කින් සැකකරුවන් 1038 ක් අත්අඩංගුවට"
date: 2025-11-24 13:10:00
---

# රටම එකට ජාතික මෙහෙයුම : ඊයේ දිනයේ මත්ද්‍රව්‍ය වැටලීම් 1038 කින් සැකකරුවන් 1038 ක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/ratama-ekata-km.jpg)

‘රටම එකට’ ජාතික මෙහෙයුම යටතේ, පොලිසිය විසින් ඊයේ (23) දිනයේ මත්ද්‍රව්‍ය වැටලීම් 1038 ක් සිදු කර තිබෙනවා.

එම වැටලීම්වලදී සැකකරුවන් 1038 ක් අත්අඩංගුවට ගත් බවත්, 23 දෙනෙක් පුනරුත්ථාපනයට යොමු කළ බවයි පොලීසිය ප්‍රකාශ කළේ.

හෙරොයින් මත්ද්‍රව්‍ය සොයා ගැනීම සඳහා සිදු කළ වැටලීම් 313 කින් හෙරොයින් ග්‍රෑම් 517 ක් සොයාගෙන ඇති අතර, අයිස් මත්ද්‍රව්‍ය සොයා ගැනීම සඳහා සිදු කළ වැටලීම් 384 ක් අතරින් අයිස් ග්‍රෑම් 798 ක් සොයාගෙන ඇති බවද සඳහන්.

මීට අමතරව, වැටලීම් 276 කින් ගංජා කි‍ලෝග්‍රෑම් 01 යි ග්‍රෑම් 877 ක් හා ගංජා පැළ 76,114 ක්ද සොයාගෙන ඇති බවයි වැඩිදුරටත් සඳහන් වන්නේ.

අදාළ සම්පූර්ණ වාර්තාව පහතින්.

 

![Image](https://helakuru.sgp1.cdn.digitaloceanspaces.com/esana/images/6923ddc7a9bf5pdf_page_0.jpeg)

පාර්ලිමේන්තු සජීවී විකාශය ‘එසැණ’ Youtube නාලිකාව හරහා මෙතැනින් නරඹන්න.

