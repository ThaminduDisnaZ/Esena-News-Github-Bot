---
title: "ජනාධිපතිගේ අයවැය කතාවේ ප්‍රතිඵලය තමයි, ස්කන්ධය දිරයි, ආතල් ඉතුරු වෙයි - දයාසිරි ජයසේකර"
date: 2025-11-14 19:15:00
---

# ජනාධිපතිගේ අයවැය කතාවේ ප්‍රතිඵලය තමයි, ස්කන්ධය දිරයි, ආතල් ඉතුරු වෙයි - දයාසිරි ජයසේකර

![Thumbnail](https://helakuru.sgp1.cdn.digitaloceanspaces.com/esana/images/lib/dayasiri-video-iop.jpg)

මෙවර අයවැය මඟින් ඉදිරිපත් කර ඇත්තේ ජාත්‍යන්තර මූල්‍ය අරමුදලේ (IMF) වැඩපිළිවෙළක් බව පාර්ලිමේන්තු මන්ත්‍රී දයාසිරි ජයසේකර පවසනවා.

රට කඩා වැටීම සිදුවූයේ රටේ ඇති වූ තත්ත්වයන් නිසා බවයි අද (14) අයවැය විවාදයට පාර්ලිමේන්තුවේ දී අදහස් දක්වමින් මන්ත්‍රීවරයා සඳහන් කළේ.

ඒ අනුව, 2018 වසර වන විට, කවුරුන් ආණ්ඩු කළ ද රට වැටෙන තැනක නොතිබුණු බවද, කොවිඩ් වසංගතය, පාස්කු ප්‍රහාරය හා ආර්ථික අර්බුදය හමුවේ රටේ නිල සංචිත අඩු වූ බවද, සංචාරක ව්‍යාපාරය ද කඩා වැටීමට ලක් වූ බව ද මන්ත්‍රීවරයා ප්‍රකාශ කළා.

2026 වසරේ අයවැය ඉදිරිපත් කරමින් ජනාධිපතිවරයා පැය හතරහමාරක් තුළ සිදු කළ කතාවේ ප්‍රතිඵලය ලෙස ප්‍රකාශ කිරීමට ඇත්තේ "ස්කන්ධය දිරයි - ආතල් ඉතුරු වෙයි" ලෙස පමණක් බවත්, ජනාධිපතිවරයාගේ කතාවේ සිදු කළ විහිළු කතා පමණක් දැන් සමාජ මාධ්‍යවල පළවන බවයි පාර්ලිමේන්තු මන්ත්‍රී දයාසිරි ජයසේකර වැඩිදුරටත් සඳහන් කර සිටියේ.

