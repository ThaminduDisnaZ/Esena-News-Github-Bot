---
title: "නෙදර්ලන්ත ජාතික කාන්තාවකගේ මුදල් පසුම්බියක් සොරාගත් සැකකරුවෙක් අත්අඩංගුවට"
date: 2025-11-14 14:15:00
---

# නෙදර්ලන්ත ජාතික කාන්තාවකගේ මුදල් පසුම්බියක් සොරාගත් සැකකරුවෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

කොටුව පොලිස් වසමේ පිහිටි ප්‍රධාන පෙළේ හෝටල් කාමරයක රැඳී සිටි නෙදර්ලන්ත ජාතික කාන්තාවකගේ මුදල් පසුම්බියක් සොරාගත් සැකකරුවෙක් අත්අඩංගුවට ගෙන තිබෙනවා.

මෙම විදේශ ජාතික කාන්තාව තවත් කාන්තාවක් සමඟ අදාළ හෝටලයේ විශේෂ අමුත්තන් ලැගුම් ගන්නා කාමරයක නවාතැන් ගෙන සිට ඇති අතර, ඇයගේ මුදල් පසුම්බියේ තිබූ ඩිරාම් සහ යුරෝ මුදල් (මෙරට මුදලින් රුපියල් 330,000 ක් පමණ) අස්ථානගත වී ඇති බවයි පොලීසිය සඳහන් කළේ.

අදාළ සැකකරු අවුරුදු 41 ක කඳාන ප්‍රදේශයේ පදිංචිකරුවෙකු වන අතර, සැකකරුගෙන් සිදු කළ ප්‍රශ්න කිරීමේදී විදේශ ජාතික කාන්තාවන් කාමරයේ නොමැති අවස්ථාවක මෙම සොරකම සිදු කර ඇති බවත්, සොරාගත් විදේශ මුදල් ජා-ඇළ ප්‍රදේශයේ පිහිටි මූල්‍ය ආයතනයකින් රැපියල් ලෙස ලබාගෙන ඇති බවට අනාවරණය වී තිබෙන බවයි වැඩිදුරටත් සඳහන් වන්නේ.

අත්අඩංගුවට ගත් සැකකරු අද (14) කොටුව මහේස්ත්‍රාත් අධිකරණයට ඉදිරිපත් කිරීමට නියමිතයි.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/6916c1f209b23pdf_page_0.jpeg)

