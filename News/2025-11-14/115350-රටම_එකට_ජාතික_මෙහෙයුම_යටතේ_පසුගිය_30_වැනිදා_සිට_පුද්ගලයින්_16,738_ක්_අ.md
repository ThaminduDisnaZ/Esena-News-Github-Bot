---
title: "රටම එකට ජාතික මෙහෙයුම යටතේ පසුගිය 30 වැනිදා සිට පුද්ගලයින් 16,738 ක් අත්අඩංගුවට"
date: 2025-11-14 16:15:00
---

# රටම එකට ජාතික මෙහෙයුම යටතේ පසුගිය 30 වැනිදා සිට පුද්ගලයින් 16,738 ක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

මත්ද්‍රව්‍ය ජාවාරම් මැඩ පැවැත්වීම අරමුණු කර ගනිමින්, පොලීසිය විසින් දිවයින පුරා ක්‍රියාත්මක කර ඇති "රටම එකට" ජාතික මෙහෙයුම යටතේ වැටලීම් 16,915 ක් සිදු කර ඇති බව පොලීසිය පවසනවා.

ඒ අනුව, පසුගිය මස 30 වැනිදා සිට ඊයේ (13) දිනය දක්වා මෙම වැටලීම් සිදු කර ඇති අතර, එම වැටලීම්වලින් පුද්ගලයින් 16,738 ක් අත්අඩංගුවට ගෙන ඇති බවයි සඳහන් වන්නේ.

මෙහිදී හෙරොයින් කිලෝග්‍රෑම් 110 යි ග්‍රෑම් 556 ක්ද, අයිස් කිලෝග්‍රෑම් 600 යි ග්‍රෑම් 947 ක්ද, කොකේන් ග්‍රෑම් 10 ක්ද, ගංජා කිලෝග්‍රෑම් 458 යි ග්‍රෑම් 216 ක්ද පොලිස් භාරයට ගෙන තිබෙන බව සඳහන්.

නීති විරෝධී වත්කම් සම්බන්ධයෙන් පුද්ගලයින් 20 දෙනෙකු සම්බන්ධව විමර්ශන ආරම්භ කර ඇති අතර, සැකකරුවන් 396 දෙනෙකු සම්බන්ධව රැඳවුම් නියෝග ලබාගෙන ඇති බවයි වැඩිදුරටත් සඳහන් වන්නේ.

අදාළ වාර්තාව පහතින්.

 

![Image](https://helakuru.sgp1.cdn.digitaloceanspaces.com/esana/images/6916ffda14dcbpdf_page_0.jpeg)

