---
title: "SL vs PAK 2nd ODI : දෙවන එක්දින තරගය අද"
date: 2025-11-14 11:20:00
---

# SL vs PAK 2nd ODI : දෙවන එක්දින තරගය අද

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-pakistan-odi-kl.jpg)

ශ්‍රී ලංකාව සහ පාකිස්ථානය අතර පැවැත්වෙන දෙවැනි එක්දින ක්‍රිකට් තරගය අද (14) පැවැත්වෙනවා.

ඒ අනුව, ශ්‍රී ලංකා වේලාවෙන් අද පස්වරු 3.00 ට රාවල්පිණ්ඩි ක්‍රීඩාංගණයේ දී එම තරගය පැවැත්වීමට නියමිතයි.

ශ්‍රී ලංකා ක්‍රිකට් කණ්ඩායම දැඩි ආරක්ෂක රැකවල් මැද ඊයේ (13) රාත්‍රියේ රාවල්පිණ්ඩි ක්‍රීඩාංගණයේදී පුහුණු සැසියකට ද සහභාගි වී තිබුණා.

මෙම අවස්ථාව නිරීක්ෂණය සඳහා පාකිස්ථාන ක්‍රිකට් ආයතනයේ සභාපතිවරයා මෙන්ම, එරට අභ්‍යන්තර කටයුතු පිළිබඳ අමාත්‍ය මොහ්සින් නක්වි, පාකිස්ථානයේ ශ්‍රී ලංකා මහ කොමසාරිස් විශ්‍රාමික රියර් අද්මිරාල් ෆ්‍රෙඩ් සෙනෙවිරත්න මෙන්ම, එරට ආරක්ෂක ප්‍රධානීන්ද එක්ව සිටි බවයි සඳහන් වන්නේ.

