---
title: "බදුල්ල රාත්‍රී තැපැල් දුම්රිය අවලංගු කෙරේ"
date: 2025-11-19 17:00:00
---

# බදුල්ල රාත්‍රී තැපැල් දුම්රිය අවලංගු කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/train-2-archived.jpg)

බදුල්ල රාත්‍රී තැපැල් දුම්රිය අවලංගු කර ඇති බව දුම්රිය දෙපාර්තමේන්තුව පවසනවා.

අද දින ධාවනය වීමට නියමිතව තිබූ කොළඹ කොටුව සිට බදුල්ල බලා ධාවනය වන රාත්‍රී තැපැල් දුම්රිය හා බදුල්ල සිට කොළඹ කොටුව බලා ධාවනය වීමට නියමිතව තිබූ රාත්‍රී තැපැල් දුම්රිය දෙක මෙලෙස අවලංගු කර ඇති බවයි සඳහන් වෙන්නේ.

අයහපත් කාලගුණයත් සමඟ දුම්රිය මාර්ගයේ පවතින අවහිරතා හේතුවෙන් මෙම පියවර ගෙන තිබෙනවා.

