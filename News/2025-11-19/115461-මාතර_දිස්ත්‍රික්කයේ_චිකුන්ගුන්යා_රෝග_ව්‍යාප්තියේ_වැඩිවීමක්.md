---
title: "මාතර දිස්ත්‍රික්කයේ චිකුන්ගුන්යා රෝග ව්‍යාප්තියේ වැඩිවීමක්"
date: 2025-11-19 13:45:00
---

# මාතර දිස්ත්‍රික්කයේ චිකුන්ගුන්යා රෝග ව්‍යාප්තියේ වැඩිවීමක්

![Thumbnail](https://helakuru.sgp1.cdn.digitaloceanspaces.com/esana/images/lib/dengue.jpg)

මාතර දිස්ත්‍රික්කයේ චිකුන්ගුන්යා රෝගය දැඩි ලෙස ව්‍යාප්ත වෙමින් පවතින බව සෞඛ්‍ය කීට විද්‍යා නිලධාරීන්ගේ සංගමය පවසනවා.

ඒ අනුව ඩෙංගු අධි අවදානම් තත්ත්වයත් සමඟ මෙම රෝග ව්‍යාප්තිය සිදුව ඇති බවයි සෞඛ්‍ය කීට විද්‍යා නිලධාරීන්ගේ සංගමයේ සභාපති නිජිත් සුමනසේන සඳහන් කළේ.

මේ වර්ෂයේ ඩෙංගු අධි අවදානම් කාල පරිච්ඡේදයක් මේ වන විට ගත කරමින් ඇති බවද, මෙය ශ්‍රී ලංකාව පුරාම වර්ෂාව ලැබීම් පවතින කාල පරිච්ඡේදයක් බවද ඔහු ප්‍රකාශ කළා.

පසුගිය කාලයේ නාරාහේන්පිට ඇතුළු කොළඹ ප්‍රදේශය ආශ්‍රිතව ඩෙංගු සහ චිකුන්ගුන්යා රෝගය දැඩි ලෙස ව්‍යාප්ත වෙමින් තිබුණද, එම රෝග තත්ත්වය පාලනය කර ගැනීමට හැකි වූ බවත්, දැනට මාස කිහිපයක සිට මාතර ප්‍රදේශයේ මේ රෝග තත්ත්වය ව්‍යාප්ත වෙමින් පවතින බවත්, මේ සම්බන්ධයෙන් ජනතාව අවධානය යොමු කළ යුතු බවත්යි වැඩිදුරටත් සඳහන් වෙන්නේ.

පාර්ලිමේන්තු සජීවී විකාශය ‘එසැණ’ Youtube නාලිකාව හරහා මෙතැනින් නරඹන්න.

