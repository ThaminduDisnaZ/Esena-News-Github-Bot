---
title: "බිත්තර වී ගොවිපළවල් සඳහා රක්ෂණයක් සකස් කිරීමට පියවර"
date: 2025-11-12 10:55:00
---

# බිත්තර වී ගොවිපළවල් සඳහා රක්ෂණයක් සකස් කිරීමට පියවර

![Thumbnail](https://helakuru.sgp1.cdn.digitaloceanspaces.com/esana/images/lib/govi-gatalu[1].jpg)

බිත්තර වී නිෂ්පාදන ගොවිපළවල සිදු කෙරෙන වී වගාව රක්ෂණය කිරීම සඳහා රක්ෂණ සැලසුමක් සකස් කර ඇති බව කෘෂිකාර්මික හා ගොවිජන රක්ෂණ මණ්ඩලය පවසනවා.

ඒ අනුව, වගා කරන ලද බිත්තර වී වගාව, ගංවතුර, නියඟය, රෝග, කෘමි හානි, ස්වභාවික විපත්, වන අලි හානිවලින් සිදු වන හානි සඳහා ආවරණය කර ඇති අතර, අක්කර 01 ක් සඳහා කන්නයකට රුපියල් 13,600 ක වාරික මුදලක් ගෙවීමෙන් අක්කරයකට රුපියල් 180,000 ක වන්දි මුදලක් ලබා ගත හැකි බවයි සඳහන් වන්නේ.

මෙම බිත්තර වී ගොවිපළවල්වලට රක්ෂණාවරණ ලබා ගැනීම සඳහා කෘෂිකර්ම දෙපාර්තමේන්තුවේ බීජ සහතික කිරීමේ සේවයේ ලියාපදිංචි වී තිබීම අනිවාර්යය බවත්, බිත්තර වී නිෂ්පාදනය දිරිමත් කිරීම තුළින් ගොවියා වගාව තුළ රඳවා ගැනීම මෙහි ප්‍රධාන අරමුණ බවයි වැඩිදුරටත් සඳහන් වන්නේ.

