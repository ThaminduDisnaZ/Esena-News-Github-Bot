---
title: "අනුරාධපුර මත්ද්‍රව්‍ය සිදුවීම සම්බන්ධයෙන් අත්අඩංගුවට ගත් විදුහල්පතිවරයා රිමාන්ඩ්"
date: 2025-11-12 14:00:00
---

# අනුරාධපුර මත්ද්‍රව්‍ය සිදුවීම සම්බන්ධයෙන් අත්අඩංගුවට ගත් විදුහල්පතිවරයා රිමාන්ඩ්

![Thumbnail](https://helakuru.sgp1.cdn.digitaloceanspaces.com/esana/images/lib/court-2.jpg)

අනුරාධපුරය ප්‍රදේශයේදී හෙරොයින් සමඟ අත්අඩංගුවට ගත් විදුහල්පතිවරයා එළඹෙන නොවැම්බර් මස 26 වැනිදා දක්වා රක්ෂිත බන්ධනාගාරගත කිරීමට අධිකරණය නියෝග කර තිබෙනවා.

ඒ අනුව, විදුහල්පතිවරයා පුද්ගලයා අද (12) තඹුත්තේගම මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මෙම නියෝගය ලබාදී ඇති බවයි සඳහන් වන්නේ.

ජාතික ජන බලවේගයේ හිටපු නාගරික මන්ත්‍රීවරියකගේ සැමියා වන අදාළ විදුහල්පතිවරයා පසුගියදා හෙරොයින් කිලෝග්‍රෑම් 01 යි ග්‍රෑම් 118 ක් සමඟ අත්අඩංගුවට ගෙන තිබුණු අතර, එම සිද්ධියෙන් අනතුරුව ජාතික ජන බලවේගයේ නාගරික මන්ත්‍රීවරිය ඉල්ලා අස් වීමටද කටයුතු කර තිබුණා.

