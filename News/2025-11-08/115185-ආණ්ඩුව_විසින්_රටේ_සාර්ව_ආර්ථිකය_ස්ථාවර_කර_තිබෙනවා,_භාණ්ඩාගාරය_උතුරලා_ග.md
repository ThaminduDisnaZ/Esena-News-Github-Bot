---
title: "ආණ්ඩුව විසින් රටේ සාර්ව ආර්ථිකය ස්ථාවර කර තිබෙනවා, භාණ්ඩාගාරය උතුරලා ගිහින් - හර්ෂ ද සිල්වා"
date: 2025-11-08 18:57:38
---

# ආණ්ඩුව විසින් රටේ සාර්ව ආර්ථිකය ස්ථාවර කර තිබෙනවා, භාණ්ඩාගාරය උතුරලා ගිහින් - හර්ෂ ද සිල්වා

![Thumbnail](https://helakuru.sgp1.cdn.digitaloceanspaces.com/esana/images/lib/harsha-de-silva-budget-2025-t.jpg)

වත්මන් ආණ්ඩුව විසින් රටේ සාර්ව ආර්ථිකය ස්ථාවර කිරීමට කටයුතු කර ඇති බව පිළිගන්නා බ​ව සමගි ජන බලවේගයේ පාර්ලිමේන්තු මන්ත්‍රී හර්ෂ ද සිල්වා පවසනවා.

නමුත්, රජයට ඇති මීළඟ අභියෝගය වන්නේ එහි වර්ධනය ළඟා කර ගැනීම බවත් ​ඒ සඳහා රජය වැඩපිළිවෙළක් ඉදිරිපත් කර නොමැති බවයි අද (08) අයවැය විවාදයේ පළමු දිනයට එක් වෙමින් මන්ත්‍රීවරයා සඳහන් කළේ.

එසේම, ඉතිහාසයේ ප්‍රථම වතාවට භාණ්ඩාගාරයේ මුදල් පිරී ඉතිරී ගොස් ඇති බවත්, රජය අපේක්ෂා නොකළ පරිදි වාහන ආනයනය සිදුවීම නිසා රජයට නොසිතූ බදු ආදායමක් ලැබුණු බව ද මන්ත්‍රීවරයා ප්‍රකාශ කළා.

ජනාධිපතිවරයාගේ දූෂණ විරෝධී වැඩපිළිවෙළ අගය කිරීමට ලක් කරන බවත්, ඒ සඳහා විපක්ෂයේ ද සහයෝගය ලබා දෙන බවත්, නමුත් එය දේශපාලන දඩයමක් නොවිය යුතු බව ද ඔහු ප්‍රකාශ කළා.

