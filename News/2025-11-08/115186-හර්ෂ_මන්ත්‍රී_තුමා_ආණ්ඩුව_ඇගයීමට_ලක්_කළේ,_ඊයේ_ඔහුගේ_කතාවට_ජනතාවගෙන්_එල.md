---
title: "හර්ෂ මන්ත්‍රී තුමා ආණ්ඩුව ඇගයීමට ලක් කළේ, ඊයේ ඔහුගේ කතාවට ජනතාවගෙන් එල්ල වූ විරෝධය නිසා - නලින්ද ජයතිස්ස"
date: 2025-11-08 20:00:57
---

# හර්ෂ මන්ත්‍රී තුමා ආණ්ඩුව ඇගයීමට ලක් කළේ, ඊයේ ඔහුගේ කතාවට ජනතාවගෙන් එල්ල වූ විරෝධය නිසා - නලින්ද ජයතිස්ස

![Thumbnail](https://helakuru.sgp1.cdn.digitaloceanspaces.com/esana/images/lib/Nalinda-jaya-parliment.jpg)

පාර්ලිමේන්තු මන්ත්‍රී හර්ෂ ද සිල්වා විසින් ආණ්ඩුව සාර්ව ආර්ථිකය ස්ථාවර කරන බවට ප්‍රකාශ කළේ, ඔහුට ජනතාවගෙන් එල්ල වූ විරෝධය නිසා බව අමාත්‍ය නලින්ද ජයතිස්ස පවසනවා.

ඒ අනුව, පාර්ලිමේන්තු මන්ත්‍රී හර්ෂ ද සිල්වා අයවැය අවසන් වීමෙන් අනතුරුව ඊයේ (07) මාධ්‍යට ලබා දුන් ප්‍රකාශයට ජනතාවගෙන් විරෝධයක් එල්ල වී තිබූ බව ද, එම වීඩියෝවල ජනතාවගේ ප්‍රතිචාර හර්ෂ ද සිල්වා මන්ත්‍රීවරයා විසින් කියවන බවට ද තමා දන්නා බව අමාත්‍යවරයා අද (08) අයවැය විවාදයට එක් වෙමින් ප්‍රකාශ කළා.

ඒ හේතුවෙන් ආණ්ඩුව රටේ සාර්ව ආර්ථිකය ස්ථාවර කළ බවට කතාව පටන්ගෙන පසුව පාර්ලිමේන්තු මන්ත්‍රී හර්ෂ ද සිල්වාගේ ඇඟ ඇතුළේ සිටි සතා එළියට පැමිණි බව ද අමාත්‍ය නලින්ද ජයතිස්ස වැඩිදුරටත් ප්‍රකාශ කළා.

