---
title: "මෙහෙණින් වහන්සේ නමකට බැන තර්ජනය කළ පුද්ගලයින් දෙදෙනා අත්අඩංගුවට"
date: 2025-11-03 10:10:00
---

# මෙහෙණින් වහන්සේ නමකට බැන තර්ජනය කළ පුද්ගලයින් දෙදෙනා අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

මෙහෙණින් වහන්සේ නමකට බැන තර්ජනය කිරීමේ සිද්ධියක් සම්බන්ධයෙන් වත්තල පොලිසිය විසින් සැකකරුවන් දෙදෙනෙකු අත්අඩංගුවට ගෙන තිබෙනවා.

ඒ අනුව, ප්‍රසිද්ධ ස්ථානයක කළහකාරී ලෙස හැසිරීමේ චෝදනාව යටතේ ඔවුන් අත්අඩංගුවට ගෙන ඇති බවයි පොලිසිය සඳහන් කළේ.

ඊයේ (02) රාත්‍රී කාලයේ වත්තල පොලිස් වසමේ, කෙරවලපිටිය ප්‍රදේශයේ, රත්නාවලී ආරාමය අසලදී මෙම සිදුවීම සිදුවී ඇති අතර, මෙලෙස අත්අඩංගුවට ගත් සැකකරුවන් අවුරුදු 58 හා 67 වයස්වල පසුවන, වත්තල ප්‍රදේශයේ පදිංචිකරුවන් බව සඳහන්.

ඔවුන් අද (03) වැලිසර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.

