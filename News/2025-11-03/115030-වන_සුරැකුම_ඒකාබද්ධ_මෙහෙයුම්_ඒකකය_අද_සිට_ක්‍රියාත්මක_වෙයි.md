---
title: "වන සුරැකුම ඒකාබද්ධ මෙහෙයුම් ඒකකය අද සිට ක්‍රියාත්මක වෙයි"
date: 2025-11-03 10:35:00
---

# වන සුරැකුම ඒකාබද්ධ මෙහෙයුම් ඒකකය අද සිට ක්‍රියාත්මක වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/hotline.jpg)

ස්වභාවික වන සම්පත සංරක්ෂණය කිරීමේ අරමුණින් 'වන සුරැකුම' ඒකාබද්ධ මෙහෙයුම් ඒකකය අද (03) සිට ක්‍රියාත්මක වන බව පරිසර අමාත්‍යාංශය පවසනවා.

මෙම මෙහෙයුම් ඒකකය පැය 24 පුරා ක්‍රියාත්මක, 1995 කෙටි දුරකථන අංකය ඔස්සේ ක්‍රියාත්මක වන බවයි එම අමාත්‍යාංශය සඳහන් කළේ.

වැඩිවන වන අපරාධ සම්බන්ධයෙන් තොරතුරු ලබා ගැනීමත්, එම අපරාධ මැඩලීමේ මෙහෙයුම් සිදු කිරීමත්, මහජනතාවට විශ්වාසනීයත්වයෙන් යුක්තව තොරතුරු ලබාදිය හැකි පසුබිමක් සැකසීමත් සඳහා ත්‍රිවිධ හමුදාව, විශේෂ කාර්ය බලකාය, වන ජීවී සංරක්ෂණ හා වන සංරක්ෂණ දෙපාර්තමේන්තු නියෝජනය වන පරිදි, නිලධාරීන්ගෙන් සැදුම්ලත් මෙම මෙහෙයුම් ඒකකය ක්‍රියාත්මක කරවීමට අපේක්ෂිතයි.

ඒ අනුව, පරිසර අමාත්‍ය වෛද්‍ය ධම්මික පටබැඳිගේ සහ නියෝජ්‍ය අමාත්‍ය ඇන්ටන් ජයකොඩිගේ ප්‍රධානත්වයෙන් මෙම මෙහෙයුම් ඒකකය අද විවෘත කිරීමට නියමිතව තිබෙනවා.

