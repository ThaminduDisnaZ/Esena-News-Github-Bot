---
title: "ශ්‍රී ලංකාවේ ටැක්සි සේවා දිශානතිය වෙනස් කරමින් HelaGo මෙහෙයුම් කටයුතු අරඹයි"
date: 2025-11-03 17:50:23
---

# ශ්‍රී ලංකාවේ ටැක්සි සේවා දිශානතිය වෙනස් කරමින් HelaGo මෙහෙයුම් කටයුතු අරඹයි

![Thumbnail](https://helakuru.sgp1.cdn.digitaloceanspaces.com/esana/images/lib/Thumb2.jpg)

මෙරට වැඩිම පරිශීලක පිරිසක් හිමි විශාලතම ඩිජිටල් වේදිකාව වන හෙළකුරු විසින් හඳුන්වාදෙන HelaGo ටැක්සි සේවාව අද (03) සිය මෙහෙයුම් කටයුතු ආරම්භ කළා.

එහි පළමු අදියර නියමු වැඩසටහනක් ලෙසින් කොළඹ 01 සිට 07 දක්වා ප්‍රදේශවලදී අද උදෑසන 10 සිට ක්‍රියාත්මකයි.

එම ප්‍රදේශවල සිටින මහජනතාවට සහ ටැක්සි රියැදුරන්ට නව අත්දැකීමක් සමඟින් අද සිට HelaGo ටැක්සි සේවාව භාවිතා කිරීමට හැකියාව පවතිනවා.

මෙමඟින් මගීන්ට, අහඹු ලෙස තමන්ට ලැබෙන ටැක්සියක සිය ගමන් යාම වෙනුවට, තමා අවට තිබෙන ටැක්සි රථ සසඳා බලා, තමාගේ අවශ්‍යතාවයට, රුචිකත්වයට සහ මිලට ගැළපෙන ටැක්සියක් තමන් විසින්ම තෝරාගෙන ගමන් යාමට නවතම හැකියාවක් හිමි වී තිබෙනවා.

එමෙන්ම මොහොතින් මොහොත වෙනස් වන, එක් තැනකින් පාලනය වන හයර් මිලක් වෙනුවට, සැමට සාධාරණ, රියදුරු-මගී එකඟතාවයෙන් තීරණය වන නව විවෘත මිල ක්‍රමයක් HelaGo මගින් හඳුන්වා දී තිබීම විශේෂත්වයක්.

මෙම නියමු වැඩසටහනින් අනතුරුව, දිවයිනේ අනෙකුත් ප්‍රදේශවලටත් HelaGo ටැක්සි සේවාව නුදුරේදීම හඳුන්වාදීමට නියමිතයි.

හෙළකුරු Superapp එක හරහා HelaGo ටැක්සියක් book කරගන්නා ආකාරය පහතින්.

![Image](https://helakuru.sgp1.cdn.digitaloceanspaces.com/esana/images/6907f2798f10dpdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/6907f2799b743pdf_page_1.jpeg)

![Image](https://helakuru.sgp1.cdn.digitaloceanspaces.com/esana/images/6907f279a73ddpdf_page_2.jpeg)

![Image](https://helakuru.sgp1.cdn.digitaloceanspaces.com/esana/images/6907f279b4faapdf_page_3.jpeg)

![Image](https://helakuru.sgp1.cdn.digitaloceanspaces.com/esana/images/6907f279c0861pdf_page_4.jpeg)

![Image](https://helakuru.sgp1.cdn.digitaloceanspaces.com/esana/images/6907f279d0882pdf_page_5.jpeg)

