---
title: "කෙහෙළියගේ පවුලේ සාමාජිකයින්ගේ වත්කම් තහනම් කිරීමට එරෙහිව ගොනු කළ පෙත්සම් නිෂ්ප්‍රභ කෙරේ"
date: 2025-11-03 10:40:43
---

# කෙහෙළියගේ පවුලේ සාමාජිකයින්ගේ වත්කම් තහනම් කිරීමට එරෙහිව ගොනු කළ පෙත්සම් නිෂ්ප්‍රභ කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/keheliya-dark.jpg)

අල්ලස් කොමිසම විසින් සිදු කරන විමර්ශනයකට අදාළව, හිටපු අමාත්‍ය කෙහෙළිය රඹුක්වැල්ලගේ පවුලේ සාමාජිකයින්ට අයත් වත්කම් තහනම් කිරීමට කොළඹ මහාධිකරණය විසින් දී ඇති නියෝගය බල රහිත කිරීමේ රිට් ආඥාවක් නිකුත් කරන ලෙස ඉල්ලා ගොනු කෙරුණු පෙත්සම් තුනක් නිෂ්ප්‍රභ කිරීමට ශ්‍රේෂ්ඨාධිකරණය නියෝග කර තිබෙනවා.

කෙහෙළිය රඹුක්වැල්ලගේ පවුලේ සාමාජිකයින් විසින් මෙම පෙත්සම් ඉදිරිපත් කර තිබූ බවයි සඳහන් වන්නේ.

අදාළ පෙත්සම් පිළිබඳ මූලික කරුණු සලකා බැලීමකින් අනතුරුව, ජනක් ද සිල්වා ප්‍රමුඛ ත්‍රිපුද්ගල ශ්‍රේෂ්ඨාධිකරණ විනිසුරු මඬුල්ලක් විසින් මෙම නියෝගය නිකුත් කර ඇති බවයි වැඩිදුරටත් සඳහන් වන්නේ.

