---
title: "කුෂ් මත්ද්‍රව්‍ය තොගයක් සමඟ ශ්‍රී ලාංකික පුද්ගලයෙක් රේගුවේ අත්අඩංගුවට"
date: 2025-11-03 12:20:00
---

# කුෂ් මත්ද්‍රව්‍ය තොගයක් සමඟ ශ්‍රී ලාංකික පුද්ගලයෙක් රේගුවේ අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/kush-girl-arrest.jpg)

කුෂ් මත්ද්‍රව්‍ය තොගයක් සමඟ ශ්‍රී ලාංකික පුද්ගලයෙකු රේගුව විසින් අත්අඩංගුවට ගෙන තිබෙනවා.

එම සැකකරු තායිලන්තයේ බැංකොක් නුවර සිට ඉන්දියාවේ චෙන්නායි හරහා මෙරටට පැමිණ ඇති අතර, ඔහු සතුව තිබුණු කුෂ් මත්ද්‍රව්‍ය කිලෝ 2.7 කට ආසන්න තොගයක් සොයා ගෙන ඇති බවයි සඳහන් වන්නේ.

එම කුෂ් තොගයේ වටිනාකම රුපියල් මිලියන 21 කට අධික බව ශ්‍රී ලංකා රේගුව සඳහන් කරනවා.

මෙලෙස අත්අඩංගුවට ගෙන ඇත්තේ 28 හැවිරිදි පුද්ගලයෙකු වන අතර, අත්අඩංගුවට ගත් සැකකරු වැඩිදුර විමර්ශන සඳහා පොලිස් මත්ද්‍රව්‍ය කාර්යාංශයට භාරදීමට පියවර ගෙන තිබෙනවා.

