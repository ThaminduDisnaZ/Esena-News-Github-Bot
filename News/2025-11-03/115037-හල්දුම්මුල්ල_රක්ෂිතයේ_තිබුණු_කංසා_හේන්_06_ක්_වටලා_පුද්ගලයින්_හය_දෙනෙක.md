---
title: "හල්දුම්මුල්ල රක්ෂිතයේ තිබුණු කංසා හේන් 06 ක් වටලා පුද්ගලයින් හය දෙනෙක් අත්අඩංගුවට"
date: 2025-11-03 12:00:00
---

# හල්දුම්මුල්ල රක්ෂිතයේ තිබුණු කංසා හේන් 06 ක් වටලා පුද්ගලයින් හය දෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

හල්දුම්මුල්ල ‘අක්කර සීය’ රක්ෂිතයේ කැලෑව තුළ වගා කර තිබුණු කංසා හේන් 06 ක් වටලා, එහි සිටි පුද්ගලයින් 06 දෙනෙකු පොලිසිය විසින් අත්අඩංගුවට ගෙන තිබෙනවා.

මෙම කංසා හේන් 06 හි විශාල ගස් 85,000 කට වැඩි ප්‍රමාණයක් ද, කුඩා පැළ තවාන් 04 ක්ද තිබී ඇති අතර, ඒ සියල්ල පුලුස්සා දමා විනාශ කළ බවයි පොලිසිය ප්‍රකාශ කළේ.

අත්අඩංගුවට ගත් සැකකරුවන් හම්බේගමුව හා කල්තොට ප්‍රදේශවල පදිංචිකරුවන් වන අතර, සැකකරුවන් අද (03) බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට නියමිතයි.

