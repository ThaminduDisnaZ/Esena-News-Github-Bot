---
title: "පොලිස් රාජකාරියට බාධා කළ කාන්තාව යළි රිමාන්ඩ් කිරීමට නියෝග"
date: 2025-11-03 12:35:00
---

# පොලිස් රාජකාරියට බාධා කළ කාන්තාව යළි රිමාන්ඩ් කිරීමට නියෝග

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

රථවාහන වරදක් සම්බන්ධයෙන් නීතිය ක්‍රියාත්මක කිරීමට යාමේදී, පොලිස් නිලධාරීන්ට බාධා කරමින්, කළහකාරී ලෙස හැසිරුණු සිද්ධියක් සම්බන්ධව අත්අඩංගුවට ගෙන සිටි කාන්තාව එළැඹෙන 10 වැනිදා දක්වා යළි රක්ෂිත බන්ධනාගාරගත කර තිබෙනවා.

සැකකාරිය ගම්පහ මහේස්ත්‍රාත් අධිකරණයට ඉදිරිපත් කිරීමෙන් පසු, මහේස්ත්‍රාත්වරයා විසින් මෙම නියෝගය ලබාදී ඇති අතර, මෙලෙස අත්අඩංගුවට ගෙන රක්ෂිත බන්ධනාගාරගත කර ඇත්තේ 46 හැවිරිදි දෙමටගොඩ ප්‍රදේශයේ කාන්තාවක් බවයි සඳහන් වන්නේ.

මෝටර් රථයකින් ගමන් කරමින් සිටි අදාළ කාන්තාව රථවාහන වරදක් සම්බන්ධයෙන් නතර කිරීමට පොලිස් නිලධාරීන් උත්සාහ දරා ඇති අතර, එහිදී ඇය පොලිස් අණට අවනත නොවී කළහකාරී ලෙස හැසිරී තිබුණා.

