---
title: "ඊළඟ නායකයා අරයා මෙයා කියා හිතාගෙන ඉන්න එපා, 2029 දී කවුරු හරි පත්වේවි - චාමර සම්පත්"
date: 2025-11-03 19:20:00
---

# ඊළඟ නායකයා අරයා මෙයා කියා හිතාගෙන ඉන්න එපා, 2029 දී කවුරු හරි පත්වේවි - චාමර සම්පත්

![Thumbnail](https://helakuru.sgp1.cdn.digitaloceanspaces.com/esana/images/lib/chamara-video-i.jpg)

ආණ්ඩුව විසින් ඇති කර ගන්නා ප්‍රශ්නවලට විපක්ෂයට කරන්නට දෙයක් නොමැති බව පාර්ලිමේන්තු මන්ත්‍රී චාමර සම්පත් දසනායක පවසනවා.

තමා පාර්ලිමේන්තුව තුළදී ජනතාවගෙන් පැමිණෙන ගැටලු කතා කරන බවයි ජන හමුවක් අමතමින් පාර්ලිමේන්තු මන්ත්‍රීවරයා සඳහන් කළේ.

පසුගිය පාර්ලිමේන්තුවේ දී ආණ්ඩුවට 150 කට වැඩි පිරිසක් සිටි බවත්, විපක්ෂයට සිටියේ තිදෙනෙක් පමණක් වන බවත්, ඔවුන්ගේ ‘පච අසා’, ආණ්ඩුව පෙරළා බලය ලබා ගැනීමට හැකිවූවා නම්, වත්මන් විපක්ෂයට ද ‘පච නොකියා’, ආණ්ඩුව සිදු කරන වැරදි අල්ලා දීමට හැකි බවත් ඔහු ප්‍රකාශ කළා.

ඊළඟ නායකයා ‘අරයා - මෙයා’ ලෙස කවුරුන් හෝ සිතා සිටිනවා නම් එලෙස සිතා නොසිටින ලෙසත්, ජනාධිපති ධුරයට පත්වෙන කෙනෙක් 2029 වසර තුළ පත් වනු ඇති බවත්, ආණ්ඩුවට මන්ත්‍රීවරුන් 159 ක් සිටියත්, පෙර තිබුණු ජනප්‍රියතාවයක් නොමැති බවයි පාර්ලිමේන්තු මන්ත්‍රී චාමර සම්පත් දසනායක වැඩිදුරටත් සඳහන් කර සිටියේ.

