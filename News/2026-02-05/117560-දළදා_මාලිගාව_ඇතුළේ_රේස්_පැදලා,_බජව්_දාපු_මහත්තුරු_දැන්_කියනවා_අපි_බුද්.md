---
title: "දළදා මාලිගාව ඇතුළේ රේස් පැදලා, බජව් දාපු මහත්තුරු දැන් කියනවා අපි බුද්ධ ශාසනය රකින්නේ නැහැලු - එරංග ගුණසේකර"
date: 2026-02-05 19:45:00
---

# දළදා මාලිගාව ඇතුළේ රේස් පැදලා, බජව් දාපු මහත්තුරු දැන් කියනවා අපි බුද්ධ ශාසනය රකින්නේ නැහැලු - එරංග ගුණසේකර

![Thumbnail](https://helakuru.sgp1.cdn.digitaloceanspaces.com/esana/images/lib/eranga-gunasekara-lk.jpg)

වත්මන් රජය ජනවරමට අනුව කටයුතු කරමින් ඇති බව නියෝජ්‍ය අමාත්‍ය එරංග ගුණසේකර පවසනවා.

විපක්ෂය විසින් සොයා ගන්නා  මාතෘකා පවතින්නේ දින දෙකක් තුනක් වැනි කෙටි කාලයක් බවත්, විපක්ෂ නායකවරයා උදේට එකක් ප්‍රකාශ කර හවසට තවත් දෙයක් ප්‍රකාශ කරන බවයි අද (05) පාර්ලිමේන්තුවේදී අදහස් දක්වමින් නියෝජ්‍ය අමාත්‍යවරයා ප්‍රකාශ කළේ.

අද විපක්ෂය මහා සංඝරත්නය ගැන සඳහන් කළ ද, ඔවුන් උත්තරීතර වන්දනීය ස්ථානයක් වන දළදා මාලිගාව ඇතුළත රේස් පැද, නාඩගම් නැටූ බව ද, එවන් පිරිස් දැන් පැමිණ වත්මන් ආණ්ඩුවට බුද්ධ ශාසනය රැකීම සිදු නොකරන බවට ප්‍රකාශ කරන බවද ඔහු පවසා සිටියා.

විපක්ෂයේ ක්‍රියාකලාපය ජනතාව ද මේ වන විට හොඳින් තේරුම් ගෙන ඇති බවයි නියෝජ්‍ය අමාත්‍ය එරංග ගුණසේකර වැඩිදුරටත් ප්‍රකාශ කළේ.

