---
title: "පාසල් ගුරු දරු එකමුතුව ජනාධිපති ලේකම් කාර්යාලය ඉදිරිපිට විරෝධතාවක"
date: 2026-02-05 14:15:00
---

# පාසල් ගුරු දරු එකමුතුව ජනාධිපති ලේකම් කාර්යාලය ඉදිරිපිට විරෝධතාවක

![Thumbnail](https://helakuru.sgp1.cdn.digitaloceanspaces.com/esana/images/lib/protest[1].jpg)

දිවයිනේ විවිධ ප්‍රදේශවල ජාතික පාසල් අධ්‍යයන හා අනධ්‍යයන කාර්ය මණ්ඩලවලින් සමන්විත ජාතික පාසල් ගුරු දරු එකමුතුව ජනාධිපති ලේකම් කාර්යාලයේ ප්‍රධාන පිවිසුම අසල අද උදෑසන විරෝධතාවක් ආරම්භ කර තිබෙනවා.

ඒ අනුව, ජාතික පාසල්වල වසර 03 ක් සේවය සම්පූර්ණ කළ අධ්‍යයන හා අනධ්‍යයන කාර්ය මණ්ඩල සඳහා තම දරුවන් එම පාසල්වලටම ඇතුළත් කර ගැනීම සඳහා වූ වරප්‍රසාදය කිසිදු හේතුවක් නොදන්වා 2025 සිට නවතා දමා ඇති බවයි ඔවුන් සඳහන් කරන්නේ.

මේ සම්බන්ධයෙන් අග්‍රාමාත්‍ය ආචාර්ය හරිනි අමරසූරිය, අධ්‍යාපන ලේකම් ඇතුළු නිසි බලධාරීන් හමුවී සාකච්ඡා කළ ද විසඳුමක් නොදුන් බවත්, ඒ හේතුවෙන් මෙම විරෝධතාව ආරම්භ කළ බවයි ඔවුන් පවසා සිටින්නේ.

