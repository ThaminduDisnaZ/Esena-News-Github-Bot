---
title: "ශ්‍රී ලාංකික ධීවරයන්ට පහර දී නොමැති බව ඉන්දීය මහ කොමසාරිස් කාර්යාලය තහවුරු කරයි"
date: 2026-02-05 12:45:00
---

# ශ්‍රී ලාංකික ධීවරයන්ට පහර දී නොමැති බව ඉන්දීය මහ කොමසාරිස් කාර්යාලය තහවුරු කරයි

![Thumbnail](https://helakuru.sgp1.cdn.digitaloceanspaces.com/esana/images/lib/bort-85.jpg)

ඉන්දීය නාවික හමුදාව හෝ ඉන්දීය වෙරළාරක්ෂක බලකාය විසින් ශ්‍රී ලාංකික ධීවරයන්ට පහර දීමක් සිදු කර නොමැති බවට තහවුරු කළ හැකි බව ශ්‍රී ලංකාවේ ඉන්දීය මහ කොමසාරිස් කාර්යාලය පවසනවා.

ඉන්දීය නිලධාරීන් විසින් ශ්‍රී ලාංකික ධීවරයන්ට පහර දුන් බවට එල්ල වන චෝදනාවලට ප්‍රතිචාර වශයෙන් මෙරට ඉන්දීය මහ කොමසාරිස් කාර්යාලය විසින් මේ බව සඳහන් කර ඇති බවයි වැඩිදුරටත් සඳහන් වන්නේ.

පසුගිය 29 වැනිදා මෙරට මුහුදු සීමාවේදී ඉන්දීය වෙරළාරක්ෂක නිලධාරීන් විසින් ශ්‍රී ලාංකික ධීවරයින් පිරිසකට පහරදීමක් සිදුකළ බවට සමස්ත ලංකා බහුදින ධීවර යාත්‍රා හිමියන්ගේ සංගමය චෝදනා කර සිටියා.

