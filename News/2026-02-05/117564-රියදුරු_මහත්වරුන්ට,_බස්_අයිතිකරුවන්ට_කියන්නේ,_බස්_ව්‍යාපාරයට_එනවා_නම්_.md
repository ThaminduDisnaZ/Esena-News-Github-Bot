---
title: "රියදුරු මහත්වරුන්ට, බස් අයිතිකරුවන්ට කියන්නේ, බස් ව්‍යාපාරයට එනවා නම් හරියට කරන්න එන්න - බිමල් රත්නායක"
date: 2026-02-05 18:00:00
---

# රියදුරු මහත්වරුන්ට, බස් අයිතිකරුවන්ට කියන්නේ, බස් ව්‍යාපාරයට එනවා නම් හරියට කරන්න එන්න - බිමල් රත්නායක

![Thumbnail](https://helakuru.sgp1.cdn.digitaloceanspaces.com/esana/images/lib/bimal-rathnayake-media-io.jpg)

මත්ද්‍රව්‍ය භාවිතා කර පොදු මගී ප්‍රවාහන බස් රථ ධාවනය කරන රියදුරන් සම්බන්ධයෙන් සිදු කරන පරීක්ෂණ තවදුරටත් පුළුල් කරන බව ප්‍රවාහන අමාත්‍ය බිමල් රත්නායක පවසනවා.

ඒ අනුව, වෘත්තීය ගරුත්වයෙන් හා වගකීමෙන් කටයුතු කරන රියදුරු මහත්වරුන්ගෙන්, කොන්දොස්තර මහත්වරුන්ගෙන් සහ හිමිකරුවන්ගෙන් එවැනි අය පිළිබඳ තොරතුරු ලබාදෙන ලෙසට රජය ඉල්ලා සිටින බවයි අද (05) මාධ්‍ය වෙත අදහස් දක්වමින් අමාත්‍යවරයා සඳහන් කළේ.

ආසන පටි පැළඳීම අනිවාර්ය කරන බව ද, ඉදිරියේදී දුර ගමන් බස් රථවලටත් එය අනිවාර්යය කිරීමට කටයුතු කරන බව ද අමාත්‍යවරයා ප්‍රකාශ කළා.

මෙම ව්‍යාපාරයට පැමිණෙන්නේ නම්, ඒ ව්‍යාපාරය නිවැරදිව සිදු කරන ලෙස රියදුරු මහත්වරුන්ට සහ බස් අයිතිකරුවන්ට ප්‍රකාශ කරන බවත්, ඒ සඳහා අවශ්‍ය කාලය ලබාදිය හැකි බවයි ප්‍රවාහන අමාත්‍ය බිමල් රත්නායක වැඩිදුරටත් සඳහන් කර සිටියේ.

