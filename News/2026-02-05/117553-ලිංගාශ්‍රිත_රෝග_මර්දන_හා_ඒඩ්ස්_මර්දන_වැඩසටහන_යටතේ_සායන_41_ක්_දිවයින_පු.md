---
title: "ලිංගාශ්‍රිත රෝග මර්දන හා ඒඩ්ස් මර්දන වැඩසටහන යටතේ සායන 41 ක් දිවයින පුරා පැවැත්වෙනවා - සෞඛ්‍ය ඇමති"
date: 2026-02-05 13:30:00
---

# ලිංගාශ්‍රිත රෝග මර්දන හා ඒඩ්ස් මර්දන වැඩසටහන යටතේ සායන 41 ක් දිවයින පුරා පැවැත්වෙනවා - සෞඛ්‍ය ඇමති

![Thumbnail](https://helakuru.sgp1.cdn.digitaloceanspaces.com/esana/images/lib/hiv-aids.jpg)

ශ්‍රී ලංකා ජාතික ලිංගාශ්‍රිත රෝග මර්දන හා ඒඩ්ස් මර්දන වැඩසටහන යටතේ සායන 41 ක් දිවයින පුරා පවත්වන බව සෞඛ්‍ය හා ජනමාධ්‍ය අමාත්‍ය වෛද්‍ය නලින්ද ජයතිස්ස පවසනවා.

ඒවායේ HIV ඒඩ්ස් ආසාදිතයන් 4,771 ක්, සිෆිලිස් රෝගීන් 1,469 ක් සහ හර්පීස් රෝගීන් 2,891 දෙනෙකු ප්‍රතිකාර ලබන බවයි පාර්ලිමේන්තු මන්ත්‍රී එස්.එම්. මරික්කාර් පාර්ලිමේන්තුවේදී අසන ලද පැනයකට පිළිතුරු ලබා දෙමින් අමාත්‍යවරයා සඳහන් කළේ.

මේ අතර, ඒඩ්ස් රෝගය වැළැක්වීම සඳහා ලබාදෙන ඖෂධයෙන් මේ වන විට පෙති 36,421 ක් පවතින බවත්, එම ප්‍රමාණය මාස හතරකට ප්‍රමාණවත් බවයි සෞඛ්‍ය අමාත්‍යවරයා වැඩිදුරටත් ප්‍රකාශ කර සිටියේ.

