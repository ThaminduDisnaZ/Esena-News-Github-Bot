---
title: "2025 දී මත්තල ගුවන් තොටුපොළට ගුවන් මගීන් 140,614 ක් පැමිණෙයි"
date: 2026-02-05 15:20:00
---

# 2025 දී මත්තල ගුවන් තොටුපොළට ගුවන් මගීන් 140,614 ක් පැමිණෙයි

![Thumbnail](https://helakuru.sgp1.cdn.digitaloceanspaces.com/esana/images/lib/mattala-airport.jpg)

මත්තල ජාත්‍යන්තර ගුවන්තොටුපොළ 2025 වසර තුළ දී වාර්තාගත ගුවන් මගීන් සංඛ්‍යාවක් මෙහෙයවීමට සමත් වී ඇති බව ගුවන්තොටුපළ හා ගුවන් සේවා සමාගම පවසනවා.

ඒ අනුව, 2025 වසර තුළ ගුවන් මගීන් 140,614 දෙනෙකු මෙහෙයවීමට හැකි වී ඇති බවත්, ජාත්‍යන්තර ගුවන් යානා 703 ක් සාර්ථකව මෙහෙයවීමට ද හැකි වී ඇති බවයි සඳහන් වන්නේ.

පසුගිය වසර තුන පුරා මත්තල ගුවන්තොටුපොළ ගුවන් මගී හැසිරවීමේ අඛණ්ඩ වර්ධනයක් පෙන්නුම් කර ඇති බව ද, නව රජය බලයට පැමිණීමෙන් අනතුරුව මත්තල ගුවන්තොටුපොළ කෙරෙහි විශේෂ අවධානයක් යොමු කිරීම මෙම වාර්තාගත වර්ධනයට ප්‍රධාන හේතුවක් බව ද ගුවන්තොටුපළ හා ගුවන් සේවා සමාගම පෙන්වා දෙනවා.

2025 වසර තුළ යුරෝපය, මැද පෙරදිග සහ දකුණු ආසියාව සම්බන්ධ කරමින් ගුවන් සමාගම් කිහිපයක් මෙහි ගුවන් වාර ක්‍රියාත්මක කර ඇති අතර, රුසියාවේ Red Wings, බහරේන් හා පාකිස්තානයේ සිට SkyUp, ඩුබායි සිට Fly One, උස්බෙකිස්තානයේ සිට Centrum Air සහ Uzbekistan Airways, බල්ගේරියාවේ සිට Bulgaria Air යන ගුවන් සමාගම් මත්තල දක්වා ගුවන් ගමන් ක්‍රියාත්මක කර ඇති බවයි වැඩිදුරටත් සඳහන් වන්නේ.

