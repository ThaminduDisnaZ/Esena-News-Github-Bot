---
title: "විදෙස් දුම්වැටි තොගයක් සමඟ දෙදෙනෙක් අත්අඩංගුවට"
date: 2026-02-05 10:30:00
---

# විදෙස් දුම්වැටි තොගයක් සමඟ දෙදෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/cigerters-hk.jpg)

නීතිවිරෝධී ලෙස ගුවන් මාර්ගයෙන් මෙරටට රැගෙන එන ලද විදේශ දුම්වැටි තොගයක් සමඟ පුද්ගලයන් දෙදෙනෙකු අත්අඩංගුවට ගෙන තිබෙනවා.

එම සැකකරුවන් අවුරුදු 18 සහ 42 යන වයස්වල පසුවන, ඉහළ කොට්ටාරාමුල්ල ප්‍රදේශයේ පදිංචිකරුවන් බවයි පොලිසිය සඳහන් කළේ.

පොලිස් මත්ද්‍රව්‍ය කාර්යාංශයේ ගුවන්තොටුපළ ඒකකයේ නිලධාරීන්ට ලද තොරතුරක් මත සිදුකළ මෙම වැටලීමේදී දුම්වැටි 57,200 ක් සහිත කාටූන් 286 ක් සොයාගෙන ඇති අතර, සිද්ධිය සම්බන්ධයෙන් වැඩිදුර විමර්ශන ක්‍රියාත්මකයි.

