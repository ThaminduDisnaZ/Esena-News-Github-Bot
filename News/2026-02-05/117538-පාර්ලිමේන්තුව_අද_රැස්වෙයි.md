---
title: "පාර්ලිමේන්තුව අද රැස්වෙයි"
date: 2026-02-05 08:05:00
---

# පාර්ලිමේන්තුව අද රැස්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/parliment-new-01[1].jpg)

පාර්ලිමේන්තුව අද (05) දිනයේදී රැස්වීමට නියමිතව තිබෙනවා.

ඒ අනුව, අද පෙරවරු 9.30 ට පාර්ලිමේන්තුව රැස් වන අතර, පෙරවරු 9.30 සිට පෙරවරු 10.00 දක්වා පාර්ලිමේන්තුවේ ස්ථාවර නියෝග 22 හි (1) සිට (6) දක්වා ප්‍රකාරව පාර්ලිමේන්තුවේ කටයුතු සඳහා වෙන් කර තිබෙනවා.

පෙරවරු 10.00 සිට පෙරවරු 11.00 දක්වා වාචික පිළිතුරු අපේක්ෂා කරන ප්‍රශ්න සඳහා වෙන් කර ඇති අතර, පෙරවරු 11.00 සිට පෙරවරු 11.30 දක්වා පාර්ලිමේන්තුවේ ස්ථාවර නියෝග 27 (2) යටතේ ප්‍රශ්න සඳහා වෙන් කර ඇති බවයි සඳහන් වන්නේ.

අනතුරුව පෙරවරු 11.30 සිට පස්වරු 5.30 දක්වා ශ්‍රී ලංකා තථ්‍ය දේපළ වෘත්තිකයන්ගේ ආයතනය පනත් කෙටුම්පත දෙවැනි වර කියවීම, කන්ටේනර් ඩිපෝ මෙහෙයුම්කරුවන්ට බලපත්‍ර ලබාදීමේ පනත් කෙටුම්පත දෙවන වර කියවීම හා නැව් නියෝජිතයන්ට, නැව් බඩු ගෙනයන්නන්ට, යාත්‍රා ක්‍රියාකරුවන් නොවන පොදු ප්‍රවාහකයන්ට සහ කන්ටේනර් මෙහෙයුම්කරුවන්ට බලපත්‍ර ලබාදීමේ (සංශෝධන) පනත් කෙටුම්පත දෙවන වර කියවීම සිදු කිරීමට නියමිතයි.

