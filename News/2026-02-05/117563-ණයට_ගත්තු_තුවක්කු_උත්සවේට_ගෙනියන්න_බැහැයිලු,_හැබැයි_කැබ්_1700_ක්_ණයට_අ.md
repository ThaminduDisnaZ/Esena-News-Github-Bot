---
title: "ණයට ගත්තු තුවක්කු උත්සවේට ගෙනියන්න බැහැයිලු, හැබැයි කැබ් 1700 ක් ණයට අරන් පදින්න පුළුවන් - නාමල්"
date: 2026-02-05 19:15:00
---

# ණයට ගත්තු තුවක්කු උත්සවේට ගෙනියන්න බැහැයිලු, හැබැයි කැබ් 1700 ක් ණයට අරන් පදින්න පුළුවන් - නාමල්

![Thumbnail](https://helakuru.sgp1.cdn.digitaloceanspaces.com/esana/images/lib/namal-rajapaksa-budget-parliment.jpg)

ජාතිවාදය ඇවිස්සීම සිදු නොකරන බවට ප්‍රකාශ කරමින් ජනාධිපතිවරයාත්, ආණ්ඩුවේ මන්ත්‍රීවරුන් 159 ත් ජාතිවාදය ඇවිස්සීමට කටයුතු කරන බව ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී නාමල් රාජපක්ෂ පවසනවා.

දකුණේ බහුතරය විවේචනය කරන අතරතුර, ඩයස්පෝරාව හා උතුරේ ජනතාවගේ හදවත දිනා ගැනීමට හැකි යැයි ආණ්ඩුව සිතනවා නම් එය සිදු නොවන දෙයක් බවයි අද (05) පාර්ලිමේන්තුවේදී අදහස් දක්වමින් මන්ත්‍රීවරයා සඳහන් කළේ.

නිදහස් දිනය සඳහා ‘ණයට ගත්තු තුවක්කු’ රැගෙන නොයන බවට ආණ්ඩුවේ මන්ත්‍රීවරයෙක් ප්‍රකාශ කර ඇති බවත්, කැබ් 1700 ක් ණයට ගෙන පදින්නට නම් ආණ්ඩුවට හැකි බවයි ඔහු පවසා සිටියේ.

මහත් අභිමානයකින් යුතු අපේ යුද ශක්තිය මෙය බවට ලෝකයට ප්‍රකාශ කරන්නට ආණ්ඩුව ලැජ්ජා වන බවයි පාර්ලිමේන්තු මන්ත්‍රී නාමල් රාජපක්ෂ වැඩිදුරටත් ප්‍රකාශ කර සිටියේ.

