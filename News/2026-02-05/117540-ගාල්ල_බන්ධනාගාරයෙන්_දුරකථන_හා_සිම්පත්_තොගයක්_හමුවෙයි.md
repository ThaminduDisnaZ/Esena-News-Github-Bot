---
title: "ගාල්ල බන්ධනාගාරයෙන් දුරකථන හා සිම්පත් තොගයක් හමුවෙයි"
date: 2026-02-05 08:45:00
---

# ගාල්ල බන්ධනාගාරයෙන් දුරකථන හා සිම්පත් තොගයක් හමුවෙයි

![Thumbnail](https://helakuru.sgp1.cdn.digitaloceanspaces.com/esana/images/lib/galle-prison.jpg)

ගාල්ල බන්ධනාගාරයේ A, B, C, D යන සිර මැදිරිවල පසුගියදා සිදු කළ සෝදිසි මෙහෙයුමක දී දුරකථන, දුරකථන සිම්පත් සහ මත්ද්‍රව්‍ය සොයා ගැනීමට බන්ධනාගාර නිලධාරීන් සමත් වී තිබෙනවා.

ඒ අනුව, ඔවුන් විසින් ජංගම දුරකථන 19 ක් හා සිම්පත් 11 ක් සොයාගෙන ඇති අතර, ඊට අමතරව හෙරොයින් කුඩා ප්‍රමාණයේ පැකට් 58 ක් (පොලිතින් සමඟ බර ග්‍රෑම් 04 මිලිග්‍රෑම් 384) හා හෙරොයින් බවට සැක කළ හැකි පැකට් 1 ක් (ග්‍රෑම් 106 මිලිග්‍රෑම් 350) සොයාගෙන ඇති බවයි සඳහන් වන්නේ.

මෙම මත්ද්‍රව්‍ය ගාල්ල පොලිස් ස්ථානය වෙත භාරදීමට කටයුතු කර ඇති අතර, සිද්ධිය සම්බන්ධයෙන් වැඩිදුර විමර්ශන ක්‍රියාත්මකයි.

