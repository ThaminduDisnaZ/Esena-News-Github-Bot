---
title: "ICC T20 World Cup: ඊයේ තරග සාරාංශය"
date: 2026-02-08 19:35:51
---

# ICC T20 World Cup: ඊයේ තරග සාරාංශය

![Thumbnail](https://helakuru.sgp1.cdn.digitaloceanspaces.com/esana/images/lib/t20-wc-2026.jpg)

2026 විස්සයි විස්ස ලෝක කුසලාන ක්‍රිකට් තරගාවලිය ආරම්භ කරමින් ඊයේ (08) දිනයේ තරග 3 ක් පැවති අතර එම තරගවලින් ජය ගැනීමට පාකිස්ථානය, කොදෙව් කණ්ඩායම හා ඉන්දීය කණ්ඩායම සමත් වුණා.

NED vs PAK

ඒ අනුව සමාරම්භක තරගය ලෙස කොළඹ SSC පිටියේ පැවති නෙදර්ලන්තය හා පාකිස්ථානය අතර තරගයෙන් කඩුලු 3 ක ජයක් ලැබීමට පාකිස්ථාන කණ්ඩායම සමත් වුණා.

තරගයේ කාසියේ වාසිය දිනා ගත් පාකිස්ථාන කණ්ඩායම පළමුවෙන් පන්දුවට පහර දීමට නෙදර්ලන්තයට ආරාධනා කළ අතර ඔවුන් පන්දුවාර 19 යි පන්දු 5 ක් අවසානයේ සියලු දෙනා දැවී ලකුණු 147 ක් ලබා ගත් අතර පිළිතුරු ඉනිම ක්‍රීඩා කළ පාකිස්ථාන කණ්ඩායම තියුණු තරගයකින් අනතුරුව පන්දුවාර 19 යි පන්දු 3 ක් අවසානයේ ජයග්‍රාහී ඉලක්කය පසු කර යමින් ජයග්‍රහණය ලබා ගැනීමට සමත් වුණා.

WI vs SCOT

ඊයේ පැවති දෙවන තරගය ලෙස බටහිර ඉන්දීය කොදෙව් කණ්ඩායම හා ස්කොට්ලන්තය අතර පැවති තරගයෙන් ලකුණු 35 ක ජයක් ලබා ගැනීමට කොදෙව් කණ්ඩායම සමත් වුණා.

තරගයේ කාසියේ වාසිය දිනා ගත් ස්කොට්ලන්ත කණ්ඩායම පළමුවෙන් පන්දුවට පහර දීමට කොදෙව් කණ්ඩායමට ආරාධනා කළ අතර ඔවුන් සිය පන්දුවාර 20 තුළ කඩුලු 5 ක් දැවී ලකුණු 182 ක් ලබා ගත් අතර පිළිතුරු ඉනිම ක්‍රීඩා කළ ස්කොට්ලන්ත කණ්ඩායමට පන්දුවාර 18 යි පන්දු 2 අවසානයේ සියලු දෙනා දැවී ලබා ගැනීමට හැකියාව ලැබුණේ ලකුණු 147 ක් පමණයි.

IND vs US

එසේ ම ඊයේ දිනයේ අවසාන තරගය ලෙස සම සත්කාරක ඉන්දියාව හා අමෙරිකා කණ්ඩායම සමඟ පැවති තරගයෙන් ලකුණු 29 ක ජයක් ලබා ගැනීමට ඉන්දීය කණ්ඩායම සමත් වුණා.

තරගයේ කාසියේ වාසිය දිනා ගත් අමෙරිකා කණ්ඩායම පළමුවෙන් පන්දුවට පහර දීමට ඉන්දීය කණ්ඩායමට ආරාධනා කළ අතර ඔවුන් සිය පන්දුවාර 20 තුළ කඩුලු 9 ක් දැවී ලකුණු 161 ක් ලබා ගත් අතර පිළිතුරු ඉනිම ක්‍රීඩා කළ අමෙරිකා කණ්ඩායම සිය පන්දුවාර 20 තුළ කඩුලු 8 ක් දැවී ලබා ගැනීමට හැකියාව ලැබුණේ ලකුණු 132 ක් පමණයි.

![Image](https://helakuru.sgp1.cdn.digitaloceanspaces.com/esana/images/698813ee6b4b9pdf_page_0.jpeg)

ශ්‍රී ලංකාවේ ජනප්‍රියම Payment Method එක හෙළpay පත් කිරීමට මෙතැනින් Vote කරන්න.

