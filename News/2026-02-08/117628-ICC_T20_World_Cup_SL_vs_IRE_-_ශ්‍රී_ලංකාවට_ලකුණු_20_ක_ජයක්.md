---
title: "ICC T20 World Cup SL vs IRE : ශ්‍රී ලංකාවට ලකුණු 20 ක ජයක්"
date: 2026-02-08 22:51:26
---

# ICC T20 World Cup SL vs IRE : ශ්‍රී ලංකාවට ලකුණු 20 ක ජයක්

![Thumbnail](https://helakuru.sgp1.cdn.digitaloceanspaces.com/esana/images/lib/t20-wc-2026.jpg)

2026 විස්සයි විස්ස ලෝක කුසලාන ක්‍රිකට් තරගාවලියේ ශ්‍රී ලංකාව සහ අයර්ලන්තය අතර තරගයෙන් ලකුණු 20 ක ජයක් ලබා ගැනීමට ශ්‍රී ලංකා කණ්ඩායම සමත් වුණා.

ඒ අනුව තරගයේ කාසියේ වාසිය දිනාගත් අයර්ලන්ත කණ්ඩායම පළමුවෙන් පන්දුවට පහරදීමට ශ්‍රී ලංකා කණ්ඩායමට ආරාධනා කළ අතර ඔවුන් සිය පන්දුවාර 20  තුළ කඩුලු 6 ක් දැවී ලකුණු 163 ක් ලබාගත්තා.

පන්දුවට පහරදීමේදී ශ්‍රී ලංකා කණ්ඩායම වෙනුවෙන් පැතුම් නිස්සංක ලකුණු 24 ක්, කමිඳු මෙන්ඩිස් ලකුණු 44 ක් හා නොදැවී පන්දුවට පහරදුන් කුසල් මෙන්ඩිස් ලකුණු 56 ක් ලබාගත්තා.

පිළිතුරු ඉනිම ක්‍රීඩා කළ අයර්ලන්ත කණ්ඩායමට සිය පන්දුවාර 20 තුළ සියලු දෙනා දැවී ලබා ගැනීමට හැකියාව ලැබුණේ ලකුණු 143 ක් පමණක් වන අතර පන්දු යැවීමේදී ශ්‍රී ලංකා කණ්ඩායම වෙනුවෙන් මහීෂ් තීක්ෂණ කඩුලු 3 ක්, වනිඳු හසරංග කඩුලු 3 ක්, මතීෂ පතිරණ කඩුලු 2 ක්, දුෂ්මන්ත චමීර හා දුනිත් වෙල්ලාලගේ එක් කඩුල්ල බැඟින් බිඳ හෙළීමට සමත් වුණා.

![Image](https://helakuru.sgp1.cdn.digitaloceanspaces.com/esana/images/6988c2c65676fpdf_page_0.jpeg)

ශ්‍රී ලංකාවේ ජනප්‍රියම Payment Method එක හෙළpay පත් කිරීමට මෙතැනින් Vote කරන්න.

