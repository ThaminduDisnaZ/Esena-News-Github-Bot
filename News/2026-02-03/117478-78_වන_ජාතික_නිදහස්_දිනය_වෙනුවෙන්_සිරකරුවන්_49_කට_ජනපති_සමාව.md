---
title: "78 වන ජාතික නිදහස් දිනය වෙනුවෙන් සිරකරුවන් 49 කට ජනපති සමාව"
date: 2026-02-03 08:15:00
---

# 78 වන ජාතික නිදහස් දිනය වෙනුවෙන් සිරකරුවන් 49 කට ජනපති සමාව

![Thumbnail](https://helakuru.sgp1.cdn.digitaloceanspaces.com/esana/images/lib/prison[1].jpg)

පෙබරවාරි 04 වැනිදාට යෙදෙන 78 වන ජාතික නිදහස් දිනය වෙනුවෙන් රැඳවියන් 49 දෙනෙකුට විශේෂ ජනාධිපති සමාව ලබා දීමට තීරණය කර තිබෙනවා.

ඒ අනුව, ජනාධිපතිවරයාට ආණ්ඩුක්‍රම ව්‍යවස්ථාවේ 34 වන වගන්තිය ප්‍රකාරව පැවරී ඇති බලතල අනුව මෙම ජනාධිපති සමාව ලබාදීමට නියමිත බවයි බන්ධනාගාර දෙපාර්තමේන්තුව සඳහන් කළේ.

බන්ධනාගාරගතව දඬුවම් විඳිමින් සිටින සිරකරුවන්ගේ ගෙවන ලද වසරකට සති 01 ක සමාවක් ප්‍රදානය කරන බවත්, රුපියල් 75,000 ට අඩු දඩ මුදල් නොගෙවීම හේතුවෙන් බන්ධනාගාරගත වී සිර දඬුවම් විඳිමින් සිටින සිරකරුවන්ගේ ගෙවමින් පවතින දඬුවමේ ශේෂය ද අහෝසි කරන බවයි වැඩිදුරටත් සඳහන් වන්නේ.

