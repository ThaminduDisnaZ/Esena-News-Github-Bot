---
title: "ගංගාරාම සර්වඥ ධාතූ ප්‍රදර්ශනය සඳහා විශේෂ බස් රථ සේවාවක්"
date: 2026-02-03 11:30:00
---

# ගංගාරාම සර්වඥ ධාතූ ප්‍රදර්ශනය සඳහා විශේෂ බස් රථ සේවාවක්

![Thumbnail](https://helakuru.sgp1.cdn.digitaloceanspaces.com/esana/images/lib/bus1[1].jpg)

හුණුපිටිය ගංගාරාමයේ සර්වඥ ධාතූන් වහන්සේ ප්‍රදර්ශනය සඳහා විශේෂ බස් රථ සේවාවක් ක්‍රියාත්මක කරන බව පොලිස් මාධ්‍ය කොට්ඨාසය පවසනවා.

පැරණි M.O.D. භූමියේ රථගාල, ලේක් හවුස් වටරවුම අසල රථගාල යන ස්ථානවලින් මෙම බස් රථ යොදවා ඇති බවයි සඳහන් වන්නේ.

මෙම බස් රථ සේවාව ලංගම සහ පෞද්ගලික බස් රථ මඟින් පැය 24 පුරාම සහනදායී මුදලකට සපයන බවට පොලිස් මාධ්‍ය කොට්ඨාසය මහජනතාවට දැනුම් දෙනවා.

මහජනතාවට වන්දනාමාන කිරීම සඳහා මෙම සර්වඥ ධාතූන් වහන්සේ පෙබරවාරි 05 වන දින උදෑසන 6.00 සිට 11 වන දින උදෑසන 7.00 දක්වා හුණුපිටිය ගංගාරාම විහාරස්ථානයේදී ප්‍රදර්ශනය කිරීමට සැලසුම් කර තිබෙනවා.

 

![Image](https://helakuru.sgp1.cdn.digitaloceanspaces.com/esana/images/698149e75f6f3pdf_page_0.jpeg)

