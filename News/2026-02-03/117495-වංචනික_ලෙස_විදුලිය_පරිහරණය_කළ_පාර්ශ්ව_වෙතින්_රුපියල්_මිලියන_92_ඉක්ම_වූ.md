---
title: "වංචනික ලෙස විදුලිය පරිහරණය කළ පාර්ශ්ව වෙතින් රුපියල් මිලියන 92 ඉක්ම වූ අලාභයක් විදුලිබල මණ්ඩලය පියවා ගනියි"
date: 2026-02-03 13:00:00
---

# වංචනික ලෙස විදුලිය පරිහරණය කළ පාර්ශ්ව වෙතින් රුපියල් මිලියන 92 ඉක්ම වූ අලාභයක් විදුලිබල මණ්ඩලය පියවා ගනියි

![Thumbnail](https://helakuru.sgp1.cdn.digitaloceanspaces.com/esana/images/lib/electrycity-new-thumb.jpg)

ලංකා විදුලිබල මණ්ඩලයේ විශේෂ විමර්ශන ඒකකය 2025 වර්ෂය තුළ දීප ව්‍යාප්තව කළ වැටලීම්වල ප්‍රතිඵලයක් වශයෙන්, පසුගිය වසර තුළ වංචනිකව විදුලිය පරිහරණය කිරීමට අදාළව සිදුකළ වැටලීම්වලදී රුපියල් 92,770,061.21 ක මුදලක් අය කර ගැනීමට හැකි වී ඇති බව විදුලිබල මණ්ඩලය පවසනවා.

එහිදී, විදුලි මීටර් වෙනස් කර විදුලිය ලබා ගැනීමේ සිද්ධීන් 1,259 ක් වාර්තා වී ඇති අතර, කොකු යොදා අනවසර ලෙස විදුලිය ලබා ගැනීමේ සිද්ධීන් 72 ක් වාර්තා වී ඇති බවයි සඳහන් වන්නේ.

දිවයින පුරා සිදු කළ මෙම මෙහෙයුම්වලදී අදාළ සැකකරුවන් අත්අඩංගුවට ගෙන ඔවුන්ට එරෙහිව නීතිය ක්‍රියාත්මක කළ බවත්, අත්අඩංගුවට ගත් පිරිස අතර ව්‍යාපාරිකයන් මෙන්ම විවිධ වෘත්තීන්වල නිරත පුද්ගලයන් ද සිටින බව අනාවරණය වී ඇති බවයි ලංකා විදුලිබල මණ්ඩලයේ විශේෂ විමර්ශන ඒකකයේ කළමනාකරු (විමර්ශන) ඉන්දික ප්‍රනාන්දු ප්‍රකාශ කළේ.

මේ සම්බන්ධයෙන් නිකුත් කළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/69818ab2372capdf_page_0.jpeg)

