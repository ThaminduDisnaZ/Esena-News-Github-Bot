---
title: "පාස්කු ප්‍රහාරයේ නඩුවක් සඳහා මෛත්‍රීට නිකුත් කර ඇති සිතාසි නියෝගය බල රහිත කරමින් අභියාචනාධිකරණයෙන් ආඥාවක්"
date: 2026-02-03 15:00:00
---

# පාස්කු ප්‍රහාරයේ නඩුවක් සඳහා මෛත්‍රීට නිකුත් කර ඇති සිතාසි නියෝගය බල රහිත කරමින් අභියාචනාධිකරණයෙන් ආඥාවක්

![Thumbnail](https://helakuru.sgp1.cdn.digitaloceanspaces.com/esana/images/lib/court-2.jpg)

පාස්කු ඉරුදින ත්‍රස්ත ප්‍රහාරය වළක්වා ගැනීමට කටයුතු නොකිරීම තුළින් සාපරාධී ලෙස මිනීමැරීම සම්බන්ධයෙන් ඉදිරිපත් වූ පුද්ගලික පැමිණිල්ලකට අදාළව, හිටපු ජනාධිපති මෛත්‍රිපාල සිරිසේනට අධිකරණය හමුවේ පෙනී සිටින ලෙස දන්වා සිතාසි නිකුත් කරන ලෙස කොළඹ කොටුව මහේස්ත්‍රාත් අධිකරණය විසින් සිදු කරන ලද නියෝගය බල රහිත කරමින් අභියාචනාධිකරණය විසින් රිට් ආඥාවක් නිකුත් කර තිබෙනවා.

හිටපු ජනාධිපති මෛත්‍රිපාල සිරිසේන විසින් ඉදිරිපත් කළ රිට් පෙත්සමක තීන්දුව ලබා දෙමින් පංච පුද්ගල අභියාචනාධිකරණ විනිසුරු මඩුල්ලක් විසින් මෙම නියෝගය ප්‍රකාශයට පත් කර ඇති බවයි සඳහන් වන්නේ.

කෙසේ වෙතත්, නව සාක්ෂි ඉදිරිපත් වන්නේ නම්, කොටුව මහේස්ත්‍රාත් අධිකරණය හමුවේ පවතින අදාළ නඩු කටයුත්ත ඉදිරියට පවත්වාගෙන යාමට මෙම නඩු තීන්දුව බාධාවක් නොවන බවයි අදාළ නියෝගය මඟින් වැඩිදුරටත් සඳහන් කර ඇත්තේ.

