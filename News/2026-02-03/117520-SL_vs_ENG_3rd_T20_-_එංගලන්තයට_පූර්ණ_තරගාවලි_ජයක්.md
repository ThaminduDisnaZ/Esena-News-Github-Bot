---
title: "SL vs ENG 3rd T20 : එංගලන්තයට පූර්ණ තරගාවලි ජයක්"
date: 2026-02-03 22:36:27
---

# SL vs ENG 3rd T20 : එංගලන්තයට පූර්ණ තරගාවලි ජයක්

![Thumbnail](https://helakuru.sgp1.cdn.digitaloceanspaces.com/esana/images/lib/sl-vs-eng-t20-lk.jpg)

ශ්‍රී ලංකාව සහ එංගලන්තය අතර පැවැත්වෙන තුන්වන සහ අවසන් පන්දුවාර විස්සයි විස්ස තරගය ලකුණු 12 කින් ජය ගැනීමට එංගලන්ත කණ්ඩායම සමත් වුණා.

තරගයේ කාසියේ වාසිය දිනා ගත් එංගලන්ත කණ්ඩායම පළමුවෙන් පන්දුවට පහරදීමට තීරණය කළ අතර, සිය පන්දුවාර 20 තුළ ඔවුන් කඩුලු 9 ක් දැවී ලකුණු 128 ක් ලබාගත්තා.

පන්දුවට පහරදීමේදී එංගලන්ත කණ්ඩායම වෙනුවෙන් Sam Curran ලකුණු 54 ක් ලබාගත් අතර, පන්දු යැවීමේදී ශ්‍රී ලංකා කණ්ඩායම වෙනුවෙන් දුෂ්මන්ත චමීර කඩුලු 05 ක්, මතීෂ පතිරණ කඩුලු 02 ක් හා දුනිත් වෙල්ලාලගේ හා මහීෂ් තීක්ෂණ එක් කඩුල්ල බැඟින් බිඳ හෙළීමට සමත් වුණා.

පිළිතුරු ඉනිම ක්‍රීඩා කිරීම සඳහා පිටියට පිවිසි ශ්‍රී ලංකා කණ්ඩායම පන්දුවාර 19 යි පන්දු 3 ක් අවසානයේ සියලු දෙනා දැවී ලබාගත්තේ ලකුණු 116 ක් පමණයි.

ඒ අනුව, ශ්‍රී ලංකාව සහ එංගලන්තය අතර පැවති විස්සයි විස්ස තරගාවලිය 3 - 0 ලෙස ජය ගැනීමට එංගලන්ත කණ්ඩායම සමත් වුණා.

