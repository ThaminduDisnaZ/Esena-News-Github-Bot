---
title: "වාර්ෂික ප්‍රසාද දීමනා ඉල්ලා ගුවන්තොටුපොළ සේවකයින් විරෝධතාවක"
date: 2025-12-29 19:20:00
---

# වාර්ෂික ප්‍රසාද දීමනා ඉල්ලා ගුවන්තොටුපොළ සේවකයින් විරෝධතාවක

![Thumbnail](https://helakuru.sgp1.cdn.digitaloceanspaces.com/esana/images/lib/airport-protest-uok.jpg)

2025 වසරේ ප්‍රසාද දීමනා ලෙස ලබා දෙන ලෙස ඉල්ලා ගුවන්තොටුපොළ සේවක වෘත්තීය සමිති අද (29) උද්ඝෝෂණයක නිරත වී තිබෙනවා.

ඒ අනුව සීමාසහිත ගුවන්තොටුපොළ සහ ගුවන් සේවා සමාගමේ සභාපති, විශ්‍රාමික එයාර් වයිස් මාර්ෂල් හර්ෂ අබේවික්‍රම විසින් ප්‍රකාශයට පත් කළ 2025 වසරේ ප්‍රසාද දීමනා ලෙස ලබා දීමට නියමිතව තිබූ සේවක වැටුපෙන් මූලික වැටුප් 05 ක ප්‍රමාණය ලබා දෙන ලෙසයි ඔවුන් ඉල්ලා සිටින්නේ.

මෙම උද්ඝෝෂණය සඳහා ගුවන්තොටුපොළ ශ්‍රී ලංකා නිදහස් සේවක සංගමය, පොදුජන සේවක සංගමය, ප්‍රගතිශීලී සේවක සංගමය, ජාතික සේවක සංගමය සහ ශ්‍රීලංකන් ගුවන් සේවයේ ශ්‍රී ලංකා නිදහස් සේවක සංගමය නියෝජනය කරමින් සේවක සේවිකාවන් 50 ක පමණ පිරිසක් සහභාගී වී ඇති බවයි වැඩිදුරටත් සඳහන් වන්නේ.

