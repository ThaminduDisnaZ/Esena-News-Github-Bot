---
title: "11 වන යාපනය අන්තර්ජාතික සිනමා උලෙළ හෙට ඇරඹෙයි"
date: 2025-12-29 18:55:00
---

# 11 වන යාපනය අන්තර්ජාතික සිනමා උලෙළ හෙට ඇරඹෙයි

![Thumbnail](https://helakuru.sgp1.cdn.digitaloceanspaces.com/esana/images/lib/Jaffna-International-Cinema.jpg)

11 වැනි වරටත් සංවිධානය කෙරෙන ලංකාවේ පැවැත්වෙන එකම අන්තර්ජාතික සිනමා උලෙළ වන "යාපනය අන්තර්ජාතික සිනමා උලෙළ" 2025 දෙසැම්බර් 30 සිට 2026 ජනවාරි 04 දක්වා යාපනයේදී පැවැත්වීමට නියමිතව තිබෙනවා.

යාපනය අන්තර්ජාතික සිනමා උලෙළ තුළින් වෙනත් සංස්කෘතීන් පිළිබඳ අවබෝධයක් ඇති කිරීමෙන් සිනමාව හරහා සහජීවනය සහ අන්‍යෝන්‍ය අවබෝධය ප්‍රවර්ධනය කිරීම අරමුණ බවයි සඳහන් වන්නේ.

උලෙළෙහි සිනමා දර්ශන යාපනයේ කාර්ගිල්ස් චතුරස්‍රයේ රීගල් සිනමාශාලාව, කලාම් - සංස්කෘතික හමුවීම් සඳහා අවකාශය සහ යාපනය තිරුවල්ලුවර් සංස්කෘතික මධ්‍යස්ථානයේදී පැවැත්වෙනවා.

මෙවර උලෙළේදී චිත්‍රපට 60 කට අධික සංඛ්‍යාවක් ප්‍රදර්ශනය කෙරෙන අතර දීර්ඝ චිත්‍රපට, වාර්තා චිත්‍රපට සහ කෙටි චිත්‍රපට ඇතුළත් වන අතර ඕස්ට්‍රේලියාව, බංග්ලාදේශය, ඊජිප්තුව, ප්‍රංශය, ජර්මනිය, ඉන්දියාව, ඉරානය, ඉතාලිය, ජපානය, නේපාලය, පකිස්තානය, දකුණු කොරියාව, ශ්‍රී ලංකාව, ස්විට්සර්ලන්තය, එක්සත් රාජධානිය සහ එක්සත් ජනපදය මෙම චිත්‍රපට උළෙල සඳහා සහභාගී වනවා.

 

![Image](https://helakuru.sgp1.cdn.digitaloceanspaces.com/esana/images/69520fa905690pdf_page_0.jpeg)

![Image](https://helakuru.sgp1.cdn.digitaloceanspaces.com/esana/images/69520fa912d67pdf_page_1.jpeg)

![Image](https://helakuru.sgp1.cdn.digitaloceanspaces.com/esana/images/69520fa91dfb7pdf_page_2.jpeg)

