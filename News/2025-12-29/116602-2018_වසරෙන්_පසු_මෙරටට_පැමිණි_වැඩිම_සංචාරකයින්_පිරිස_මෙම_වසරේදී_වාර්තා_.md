---
title: "2018 වසරෙන් පසු මෙරටට පැමිණි වැඩිම සංචාරකයින් පිරිස මෙම වසරේදී වාර්තා වෙයි"
date: 2025-12-29 19:40:00
---

# 2018 වසරෙන් පසු මෙරටට පැමිණි වැඩිම සංචාරකයින් පිරිස මෙම වසරේදී වාර්තා වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/airport-today-g.jpg)

වසරක් තුළ ශ්‍රී ලංකාවට පැමිණි වැඩිම සංචාරකයින් ප්‍රමාණයේ වාර්තාව අලුත් කිරීමට අද (29) සමත් වී තිබෙනවා.

ඒ අනුව මීට පෙර ඉතිහාසයේ වැඩිම සංචාරකයින් පැමිණි වසර ලෙස 2018 වසර වාර්තා වූ අතර එම වසරේදී සංචාරකයින් 2,333,796 ක ප්‍රමාණයක් දිවයිනට පැමිණ තිබුණා.

එම වාර්තාව බිඳ හෙළමින් අද දිනයේදී 2,333,797 වන සංචාරකයා ඉන්දියාවේ සිට ශ්‍රී ලංකාවට පැමිණ තිබූ අතර ඔවුන් පිළිගැනීම සඳහා විශේෂ උත්සවයක් ද සංවිධානය කර තිබුණා.

ශ්‍රීලංකන් ගුවන්සේවයට අයත් UL 162 ගුවන් යානයෙන් ඉන්දියාවේ තිරුවනන්තපුරම්හි සිට පැමිණි, පවුලක් වන - මහාචාර්ය ෆීලික්ස් බෙස්ලින් පෙරෙයිරා, රීනා ෆර්නැන්ඩස්  මෙලෙස 2025 වර්ෂයේ සංකේතාත්මක 2,333,797 වන අමුත්තන් ලෙස පිළිගැනීමට කටයුතු කර ඇති බවයි වැඩිදුරටත් සඳහන් වන්නේ.

