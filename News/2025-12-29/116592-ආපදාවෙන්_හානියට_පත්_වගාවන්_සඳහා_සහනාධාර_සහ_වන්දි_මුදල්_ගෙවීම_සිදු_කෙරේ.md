---
title: "ආපදාවෙන් හානියට පත් වගාවන් සඳහා සහනාධාර සහ වන්දි මුදල් ගෙවීම සිදු කෙරේ"
date: 2025-12-29 13:50:00
---

# ආපදාවෙන් හානියට පත් වගාවන් සඳහා සහනාධාර සහ වන්දි මුදල් ගෙවීම සිදු කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/pohora[1].jpg)

මේ වන විට වී ගොවීන් 66,965 කට සහ අනෙකුත් බෝග වගාවන් සම්බන්ධ ගොවීන් 16,869 කට මේ වන විටත් සහනාධාර සහ වන්දි මුදල් ගෙවා ඇති බව කෘෂිකර්ම දෙපාර්තමේන්තුව පවසනවා.

ඒ අනුව වී වගාවන් සඳහා ගොවීන් 66,965 කට අයත් භූමි ප්‍රමාණය හෙක්ටයාර් 33,215 කට රුපියල් මිලියන 4,982 ක මුදලක් ගෙවා ඇති බවත්, වී වගාවන් සඳහා මේ වන විට හෙක්ටයාර් 50,000 කට ආසන්න බිම් ප්‍රමාණයක් සඳහා ඉල්ලුම්පත් ඉදිරිපත් වී ඇති බව ද එම දෙපාර්තමේන්තුව සඳහන් කර තිබෙනවා.

අනුමැතිය ලබා දිය හැකි සියලු ඉල්ලුම්පත් සඳහා දෙසැම්බර් 30 වැනි දිනට පෙර ගෙවීම් සිදු කරන බවත්, අතිරේක ආහාර බෝග, එළවළු සහ පලතුරු සඳහා වන වගා හානි වන්දි සඳහා මේ වන විට ගොවීන් 16,869 කට රුපියල් මිලියන 670 ක් ගෙවා ඇති බවයි වැඩිදුරටත් සඳහන් වන්නේ.

