---
title: "ලොකු පැටි ජනවාරි 19 දක්වා යළි රිමාන්ඩ් කිරීමට නියෝග"
date: 2025-12-29 20:50:00
---

# ලොකු පැටි ජනවාරි 19 දක්වා යළි රිමාන්ඩ් කිරීමට නියෝග

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

මුදල් විශුද්ධිකරණ පනත යටතේ තිස්තුන් කෝටියක මුදලක් තම ගිණුමට බැර කරවා ගැනීමේ සිද්ධියට අදාළව රක්ෂිත බන්ධනාගාරගත කර සිටි ලොකු පැටි ලබන 19 දක්වා යළි රක්ෂිත බන්ධනාගාරගත කිරීමට කොළඹ ප්‍රධාන මහේස්ත්‍රාත් අසංග එස්. බෝදරගම අද (29) නියෝග කර තිබෙනවා.

ඒ අනුව නීතිවිරෝධී වත්කම් ඒකකය විසින් කරන ලද කරුණු දැක්වීමෙන් අනතුරුව මහේස්ත්‍රාත්වරයා විසින් මෙලෙස නියෝග කර ඇති බවයි සඳහන් වන්නේ.

සිද්ධියට අදාළව රක්ෂිත බන්ධනාගාරගත කර සිටි ගන්දර දේවාලයේ කපුවා ඇතුළු දෙදෙනා පෙර නඩු දිනයේදී ඇප මත මුදා හැර තිබුණා.

සිද්ධියට අදාළ පළමු සැකකරු Zoom ඔස්සේ අධිකරණයේ පෙනී සිටි අතර නඩුව ලබන 19 දින නැවත කැඳවීමට නියමිතයි.

