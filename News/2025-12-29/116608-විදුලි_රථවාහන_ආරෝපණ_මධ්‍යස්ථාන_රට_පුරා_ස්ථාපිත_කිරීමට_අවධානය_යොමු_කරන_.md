---
title: "විදුලි රථවාහන ආරෝපණ මධ්‍යස්ථාන රට පුරා ස්ථාපිත කිරීමට අවධානය යොමු කරන ලෙස චීන තානාපතිට යෝජනාවක්"
date: 2025-12-29 19:30:00
---

# විදුලි රථවාහන ආරෝපණ මධ්‍යස්ථාන රට පුරා ස්ථාපිත කිරීමට අවධානය යොමු කරන ලෙස චීන තානාපතිට යෝජනාවක්

![Thumbnail](https://helakuru.sgp1.cdn.digitaloceanspaces.com/esana/images/lib/china-chagin.jpg)

විදුලි රථවාහන ආරෝපණ මධ්‍යස්ථාන (charging points) දිවයින පුරා ස්ථාපිත කිරීමට චීන රජයේ අවධානය යොමු කරන ලෙස විදේශ කටයුතු අමාත්‍ය විජිත හේරත්, චීන තානාපතිවරයාගෙන් ඉල්ලීමක් කර තිබෙනවා.

ඒ අනුව අද (29) පෙරවරුවේ චීන තානාපති Qi Zhenhong සමඟ විදේශ කටයුතු අමාත්‍යාංශයේදී පැවති හමුවකදී විදේශ කටයුතු අමාත්‍ය විජිත හේරත් මේ බව සඳහන් කර තිබෙනවා.

චීනය ඇතුළු ලෝක රථවාහන වෙළෙඳපොළෙන් ශ්‍රී ලංකාව විශාල වශයෙන් විදුලි රථවාහන ආනයනය කිරීමට නැඹුරු වී ඇති බැවින් රට පුරා ආරෝපණ මධ්‍යස්ථාන චීන පරිත්‍යාගයක් ලෙස සවි කිරීම පිළිබඳව මෙහිදී අවධානයට යොමු වී ඇති බවයි සඳහන් වන්නේ.

ඉදිරියේදී විදුලි බලයෙන් ක්‍රියා කරන බස් රථ වැඩි වශයෙන් ගෙන්වීමටත් රජය සැලසුම් කර ඇති බවයි අමාත්‍යවරයා වැඩිදුරටත් ප්‍රකාශ කර තිබෙනවා.

