---
title: "විදෙස් දුම්වැටි තොගයක් සමඟ ව්‍යාපාරිකයින් දෙදෙනෙක් අත්අඩංගුවට"
date: 2025-12-29 19:15:00
---

# විදෙස් දුම්වැටි තොගයක් සමඟ ව්‍යාපාරිකයින් දෙදෙනෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/cigarette-arrest-nfd.jpg)

විදේශීය නිෂ්පාදිත දුම්වැටි තොගයක් නීතිවිරෝධී ලෙස මෙරටට රැගෙන විත් ඒවා Green Channel ඔස්සේ රැගෙන යාමට තැත් කළ ශ්‍රී ලාංකික ගුවන් මගීන් දෙදෙනෙකු අද (29) ගුවන්තොටුපොළ රේගු නිලධාරීන් විසින් අත්අඩංගුවට ගෙන තිබෙනවා.

ඒ අනුව ඔවුන් විසින් රැගෙන ආ ගමන් මලු තුළ තිබී විදේශීය නිෂ්පාදිත 'ප්ලැටිනම් සෙවන්' වර්ගයේ දුම්වැටි 75,600 ක් අඩංගු දුම්වැටි කාටූන් 378 ක් නිලධාරීන් විසින් සොයාගෙන ඇති අතර එහි වටිනාකම රුපියල් එක් කෝටි දහතුන් ලක්ෂ හතළිස් දහසක් වන බවයි රේගුව සඳහන් කළේ.

කටුනායක ගුවන්තොටුපොළ රේගු නිලධාරීන් විසින් සිද්ධිය සම්බන්ධයෙන් වැඩිදුර විමර්ශන සිදු කරන බවයි වැඩිදුරටත් සඳහන් වන්නේ.

