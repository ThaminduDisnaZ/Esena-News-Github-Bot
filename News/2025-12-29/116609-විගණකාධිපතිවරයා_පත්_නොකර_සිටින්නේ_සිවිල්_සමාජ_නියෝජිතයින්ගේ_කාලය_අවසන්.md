---
title: "විගණකාධිපතිවරයා පත් නොකර සිටින්නේ සිවිල් සමාජ නියෝජිතයින්ගේ කාලය අවසන් වනතුරු - ගම්මන්පිල"
date: 2025-12-29 20:10:00
---

# විගණකාධිපතිවරයා පත් නොකර සිටින්නේ සිවිල් සමාජ නියෝජිතයින්ගේ කාලය අවසන් වනතුරු - ගම්මන්පිල

![Thumbnail](https://helakuru.sgp1.cdn.digitaloceanspaces.com/esana/images/lib/udaya-gammanpila-iopm.jpg)

විගණකාධිපතිවරයා පත් කිරීම සඳහා ජනාධිපතිවරයා කල් බලමින් සිටින්නේ ව්‍යවස්ථා සභාවේ සිටින සිවිල් සමාජ නියෝජිතයින්ගේ කාලය අවසන් වනතුරු බව පිවිතුරු හෙළ උරුමයේ නායක, හිටපු අමාත්‍ය උදය ගම්මන්පිල පවසනවා.

ඒ අනුව ව්‍යවස්ථා සභාවේ සිවිල් සමාජ නියෝජිතයින් තිදෙනාගේ ධුර කාලය ලබන ජනවාරි 02 වැනිදා අවසන් වූ පසුව විගණකාධිපතිවරයා පත් කර ගැනීමට ජනාධිපතිවරයා කටයුතු කරනු ඇති බව අද (29) දින පැවැති මාධ්‍ය හමුවකට එක් වෙමින් ඔහු සඳහන් කළා.

විගණකාධිපති තනතුරට සැබෑ සුදුස්සා වෙනුවට කැලණි සගයින් සහ මාලිමා සහෝදරවරුන් පත් කිරීමට ජනාධිපති දැරූ උත්සාහය මීට පෙර පරාජයට පත් වූ බව ද ඔහු ප්‍රකාශ කළා.

2026 ජනවාරි මාසයේදී ව්‍යවස්ථා සභාවේ සාමාජික සිවිල් සමාජ නියෝජිතයින් තිදෙනාගේ ධුර කාලය අවසන් වන අතර, ඔවුන් තිදෙනා අගමැති සහ විපක්ෂ නායකගේ එකඟතාවයෙන් පත් කළ යුතුයි කියා ආණ්ඩුක්‍රම ව්‍යවස්ථාවේ සඳහන්ව ඇති බව ද හිටපු අමාත්‍ය උදය ගම්මන්පිල වැඩිදුරටත් ප්‍රකාශ කළා.

