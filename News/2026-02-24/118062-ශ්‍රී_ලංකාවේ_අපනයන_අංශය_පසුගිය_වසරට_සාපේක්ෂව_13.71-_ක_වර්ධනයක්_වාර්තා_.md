---
title: "ශ්‍රී ලංකාවේ අපනයන අංශය පසුගිය වසරට සාපේක්ෂව  13.71% ක වර්ධනයක් වාර්තා කරයි"
date: 2026-02-24 15:00:00
---

# ශ්‍රී ලංකාවේ අපනයන අංශය පසුගිය වසරට සාපේක්ෂව  13.71% ක වර්ධනයක් වාර්තා කරයි

![Thumbnail](https://helakuru.sgp1.cdn.digitaloceanspaces.com/esana/images/lib/export-archived.jpg)

2026 වසර ආරම්භයේදී ශ්‍රී ලංකාවේ අපනයන අංශය පසුගිය වසරට සාපේක්ෂව 13.71% ක වර්ධනයක් වාර්තා කර තිබෙනවා.

ඒ අනුව, ශ්‍රී ලංකා රේගුවේ සංඛ්‍යාලේඛන සහ මැණික් හා ස්වර්ණාභරණ, ඛනිජ තෙල් නිෂ්පාදන සහ සේවා අපනයන පිළිබඳ ඇස්තමේන්තුගත දත්තවලට අනුව, මුළු අපනයන ආදායම ඇමෙරිකානු ඩොලර් මිලියන 1,532.6 ක් දක්වා ඉහළ ගොස් ඇති බවයි සඳහන් වන්නේ.

2026 ජනවාරි මාසයේදී ශ්‍රී ලංකාවේ භාණ්ඩ අපනයනය පෙර වසරට සාපේක්ෂව 10.66% ක වර්ධනයක් වාර්තා කරමින්, එක්සත් ජනපද ඩොලර් මිලියන 1,165.02 දක්වා ළඟා වී ඇති බව ද සඳහන්.

2026 ජනවාරි මාසය සඳහා සේවා අපනයන ඉපැයීම් 24.59% කින් සැලකිය යුතු ලෙස ඉහළ ගොස් ඇති අතර, එය එක්සත් ජනපද ඩොලර් මිලියන 367.55 ක් ලෙස ඇස්තමේන්තු කර ඇති බවයි වැඩිදුරටත් සඳහන් වන්නේ.

