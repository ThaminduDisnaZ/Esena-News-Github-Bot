---
title: "රජයේ සංවර්ධන කටයුතු සඳහා මෝටර් ග්‍රේඩර් 75 ක් මිලදී ගැනීමට අමාත්‍ය මණ්ඩල අනුමැතිය"
date: 2026-02-24 15:20:00
---

# රජයේ සංවර්ධන කටයුතු සඳහා මෝටර් ග්‍රේඩර් 75 ක් මිලදී ගැනීමට අමාත්‍ය මණ්ඩල අනුමැතිය

![Thumbnail](https://helakuru.sgp1.cdn.digitaloceanspaces.com/esana/images/lib/cabinet-updates[1].jpg)

රජය මඟින් ක්‍රියාත්මක කරනු ලබන සංවර්ධන වැඩසටහන් කඩිනම් කිරීමේ අරමුණින් මෝටර් ග්‍රේඩර් (Motor Grader) 75 ක් මිලදී ගැනීම සඳහා අමාත්‍ය මණ්ඩලයේ අනුමැතිය හිමි වී තිබෙනවා.

2025 ඔක්තෝබර් 21 වැනි දින පැවති අමාත්‍ය මණ්ඩල රැස්වීමේදී එළඹි තීරණයකට අනුව, මෙම යන්ත්‍ර සූත්‍ර මිලදී ගැනීම සඳහා ජාතික තරගකාරී ලංසු කැඳවීමේ ක්‍රමවේදය අනුගමනය කර තිබුණු අතර, ඒ යටතේ ඉදිරිපත් වූ ලංසු 05 ක් ඇගයීමට ලක් කිරීමෙන් අනතුරුව, ඉහළ මට්ටමේ ස්ථාවර ප්‍රසම්පාදන කමිටුව විසින් අදාළ නිර්දේශ ඉදිරිපත් කර තිබුණා.

එම නිර්දේශයන්ට අනුව, රුපියල් මිලියන 1,424.25 ක (එකතු කළ අගය මත බදු රහිත) මුදලකට මෙම ප්‍රසම්පාදනය United Tractors & Equipment (Private) Limited වෙත පිරිනැමීමට තීරණය කර ඇති අතර, අදාළ යෝජනාව කැබිනට් මණ්ඩලය විසින් අනුමත කර ඇති බවයි වැඩිදුරටත් සඳහන් වන්නේ.

අදාළ කැබිනට් තීරණය පහතින්.

 

![Image](https://helakuru.sgp1.cdn.digitaloceanspaces.com/esana/images/699d66f5eb65fpdf_page_0.jpeg)

