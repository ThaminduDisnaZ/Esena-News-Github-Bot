---
title: "සෝමාවතිය මාර්ගයේ රථවාහන ධාවනය තවදුරටත් සීමාවෙයි"
date: 2026-02-24 13:40:00
---

# සෝමාවතිය මාර්ගයේ රථවාහන ධාවනය තවදුරටත් සීමාවෙයි

![Thumbnail](https://helakuru.sgp1.cdn.digitaloceanspaces.com/esana/images/lib/somawathi-sungawila.jpg)

සෝමාවතිය - සුංගාවිල ප්‍රධාන මාර්ගය තවදුරටත් ජලයෙන් යට වීම හේතුවෙන් එම මාර්ගයේ රථවාහන ධාවනය අත්හිටුවීමට පොලිසිය පියවර ගෙන තිබෙනවා.

මහවැලි ගඟ පිටාර ගැලීම හේතුවෙන්, මෙම මාර්ගය දිග්ගල ප්‍රදේශයේ කිලෝමීටර් 35 - 37 අතර කොටස අඩි 2 1/2 ක් පමණ තවදුරටත් ජලයෙන් යට වී ඇති බවයි සඳහන් වන්නේ.

සෝමාවතිය - සුංගාවිල මාර්ගය භාවිතා කර, සෝමාවතිය පුදබිමට පැමිණීමට බලාපොරොත්තු වන ජනතාවට විකල්ප මාර්ග භාවිත කරන ලෙසට වැඩිදුරටත් දැනුම් දී තිබෙනවා.

