---
title: "තහනම නොතකා වින්ච් යොදා මසුන් ඇල්ලූ මාදැල් ධීවරයෙක් අත්අඩංගුවට"
date: 2026-02-24 13:10:00
---

# තහනම නොතකා වින්ච් යොදා මසුන් ඇල්ලූ මාදැල් ධීවරයෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-2[1].jpg)

නීති විරෝධී ලෙස වින්ච් යන්ත්‍ර යොදා ගනිමින් මාදැල් කර්මාන්තයේ නිරත වුණු ධීවරයකු, අදාළ වින්ච් යන්ත්‍ර සවි කළ ට්‍රැක්ටර් රථ දෙකක් ද සමඟින් අත්අඩංගුවට ගෙන තිබෙනවා.

කළුතර ධීවර පරීක්ෂක කාර්යාලයේ නිලධාරීන් පැමිණ අදාළ සැකකරු අත්අඩංගුවට ගෙන ඇති බවයි සඳහන් වන්නේ.

ඊයේ (23) සවස මෙම වැටලීම සිදු කර තිබූ අතර, ධීවර පරීක්ෂණ නිලධාරීන් එම ස්ථානයට ළඟා වන අවස්ථාවේදීත් සැකකරු වින්ච් යන්ත්‍ර දෙකක් යොදා ගෙන මාදැල් ඇඳීමේ කටයුතුවල නිරත වෙමින් සිටි බවයි දැක්වෙන්නේ.

ඔහු කළුතර මහේස්ත්‍රාත් අධිකරණයට ඉදිරිපත් කිරීමට නියමිතව තිබෙනවා.

