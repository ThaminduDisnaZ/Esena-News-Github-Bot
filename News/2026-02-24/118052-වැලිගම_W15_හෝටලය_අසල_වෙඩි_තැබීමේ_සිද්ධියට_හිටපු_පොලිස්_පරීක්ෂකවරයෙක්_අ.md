---
title: "වැලිගම W15 හෝටලය අසල වෙඩි තැබීමේ සිද්ධියට හිටපු පොලිස් පරීක්ෂකවරයෙක් අත්අඩංගුවට"
date: 2026-02-24 11:55:00
---

# වැලිගම W15 හෝටලය අසල වෙඩි තැබීමේ සිද්ධියට හිටපු පොලිස් පරීක්ෂකවරයෙක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested2[1].jpg)

2023 දී වැලිගම W15 හෝටලය අසල වෙඩි තැබීමේ සිද්ධිය සම්බන්ධයෙන් අවශ්‍යව සිටි හිටපු පොලිස් පරීක්ෂකවරයෙක් වන ජගත් නිශාන්ත යන අය අත්අඩංගුවට ගෙන තිබෙනවා.

ඒ අනුව, අදාළ සිද්ධියෙන් පසුව ඔහු විදේශගතව සිට ඇති අතර, නැවත ඊයේ (23) දිනයේ දිවයිනට පැමිණි අවස්ථාවේදී මෙලෙස අත්අඩංගුවට ගෙන ඇති බවයි පොලිසිය සඳහන් කළේ.

2023 වසරේ දෙසැම්බර් 31 වැනිදා සිදු වූ මෙම වෙඩි තැබීමෙන් පොලිස් නිලධාරියකුට දිවි අහිමි වූ අතර, අදාළ සිදුවීම සම්බන්ධයෙන් වන නඩුව දැනට මාතර අධිකරණය තුළ විභාග වෙමින් පවතිනවා.

