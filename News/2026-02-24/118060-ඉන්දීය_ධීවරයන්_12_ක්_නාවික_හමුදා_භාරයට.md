---
title: "ඉන්දීය ධීවරයන් 12 ක් නාවික හමුදා භාරයට"
date: 2026-02-24 14:25:00
---

# ඉන්දීය ධීවරයන් 12 ක් නාවික හමුදා භාරයට

![Thumbnail](https://helakuru.sgp1.cdn.digitaloceanspaces.com/esana/images/lib/bort-85.jpg)

දේශසීමා නීති උල්ලංඝනය කරමින් නීති විරෝධී ලෙස ධීවර කටයුතු සිදු කළ ඉන්දීය ධීවර යාත්‍රාවක්, මන්නාරම මුහුදේ දී නාවික හමුදාව විසින් සිය භාරයට ගෙන තිබෙනවා.

එම ධීවර යාත්‍රාවේ සිටි ඉන්දීය ධීවරයන් 12 දෙනකු ද නාවික හමුදාව සිය භාරයට ගෙන ඇති බවයි සඳහන් වන්නේ.

මන්නාරමට දකුණු දෙසින් වූ මෙරට මුහුදු සීමාවේ සිදු කළ විශේෂ සෝදිසි මෙහෙයුමක් මඟින් මෙම පිරිස සිය භාරයට ගෙන ඇති අතර, ඔවුන් ඉදිරි නීතිමය කටයුතු සඳහා දික්ඕවිට ධීවර පරීක්ෂක කාර්යාලය වෙත භාර දීමට කටයුතු කර තිබෙනවා.

