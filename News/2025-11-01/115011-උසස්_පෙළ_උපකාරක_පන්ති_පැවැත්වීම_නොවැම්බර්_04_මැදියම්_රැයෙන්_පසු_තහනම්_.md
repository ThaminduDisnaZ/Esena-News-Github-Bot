---
title: "උසස් පෙළ උපකාරක පන්ති පැවැත්වීම නොවැම්බර් 04 මැදියම් රැයෙන් පසු තහනම් කෙරේ"
date: 2025-11-01 15:30:00
---

# උසස් පෙළ උපකාරක පන්ති පැවැත්වීම නොවැම්බර් 04 මැදියම් රැයෙන් පසු තහනම් කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/exam-department.jpg)

මෙවර අ.පො.ස. උසස් පෙළ විභාගයට අදාළ උපකාරක පන්ති, දේශන හා සම්මන්ත්‍රණ පැවැත්වීම ලබන 04 වැනිදා මධ්‍යම රාත්‍රියෙන් පසු තහනම් වන බව විභාග දෙපාර්තමේන්තුව පවසනවා.

උසස් පෙළ විභාගය අවසන් වන තුරු එම තහනම ක්‍රියාත්මක වන බවයි එම දෙපාර්තමේන්තුව සඳහන් කළේ.

මෙවර අ.පො.ස. උසස් පෙළ විභාගය නොවැම්බර් 10 වැනිදා ආරම්භ වීමට නියමිත අතර, දෙසැම්බර් 05 වැනිදා දක්වා එය පැවැත්වීමට නියමිතයි.

