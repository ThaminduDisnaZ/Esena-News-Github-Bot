---
title: "කිසිදු අවස්ථාවක ලූනු ගෙඩිවල විශ්කම්භය මැනීමක් සිදු කරන්නේ නෑ - ලංකා සතොස"
date: 2025-11-01 13:30:00
---

# කිසිදු අවස්ථාවක ලූනු ගෙඩිවල විශ්කම්භය මැනීමක් සිදු කරන්නේ නෑ - ලංකා සතොස

![Thumbnail](https://helakuru.sgp1.cdn.digitaloceanspaces.com/esana/images/lib/lahiru-samanga.jpg)

කිසිදු අවස්ථාවක, කිසිදු මධ්‍යස්ථානයක ලූනුවල ප්‍රමාණය හේතුවෙන් ඒවා ප්‍රතික්ෂේප වීමක් සිදු වී නොමැති බව ලංකා සතොස පවසනවා.

ලූනු ගෙඩිවල වට මැනීමක් සිදු නොවන බවත්, ලූනු ගෙඩියක් කැපූ විට දැක්වෙන විශ්කම්භය සලකා මිනුම් ඉදිරිපත් කර ඇති බවයි මාධ්‍ය වෙත අදහස් දක්වමින් ලංකා සතොස ආයතනයේ තත්ත්ව සුරක්ෂණ අංශ ප්‍රධානී ළහිරු සමාංග පවසා සිටියේ.

ක්ෂේත්‍රයේදී කිසිදු අවස්ථාවක ලූනු ගෙඩිවල විශ්කම්භය මැනීමක් සිදු නොකරන බවත්, ඇසට පෙනෙන ආකාරයට මැනීම සිදුකරන බවත් ඔහු පෙන්වා දෙනවා.

අවම ප්‍රමාණය වන මිලිමිටර 35 යනු රතුලූනු ගෙඩියකට වඩා මඳක් විශාල ප්‍රමාණයක් බවද, අවම හා උපරිම ප්‍රමාණයන් ලෙස සීමාකර ඇත්තේ වඩා විශාල හෝ වඩා කුඩා ප්‍රමාණයේ ලූනු වෙළඳසැල් තුල විකිණීමට නොහැකි නිසා බවද ලංකා සතොස ආයතනයේ තත්ත්ව සුරක්ෂණ අංශ ප්‍රධානී ළහිරු සමාංග වැඩිදුරටත් සඳහන් කර සිටිනවා.

