---
title: "ෂොපිං බෑග් නිකුත් කිරීමේදී මිලක් අය කිරීමේ නීතිය අද සිට ක්‍රියාත්මක වෙයි"
date: 2025-11-01 11:40:00
---

# ෂොපිං බෑග් නිකුත් කිරීමේදී මිලක් අය කිරීමේ නීතිය අද සිට ක්‍රියාත්මක වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/grocery-bag.jpg)

පාරිභෝගිකයන්ට භාණ්ඩ අලෙවි කිරීමේදී අදාළ වෙළෙඳසැල් විසින් ෂොපිං බෑග් වැනි අතලු සහිත පොලිතීන් බෑග් සඳහා මිලක් අයකළ යුතු බවට වන ගැසට් නිවේදනය අද (01) සිට බලාත්මක වනවා.

ඒ අනුව, මින් ඉදිරියට වෙළඳසැල්වලින් නොමිලයේ පොලිතින් බෑග් නිකුත් කරනු නොලැබෙනු ඇති බවයි මෙම ගැසට් නිවේදනය සම්බන්ධයෙන් අදහස් දැක්වූ මධ්‍යම පරිසර අධිකාරියේ සභාපති මහාචාර්ය තිලක් හේවාවසම් පවසා සිටියේ.

භාණ්ඩයක් මිලදී ගැනීමට වෙළෙඳසැලකට යාමේදී ඒ සඳහා සුදුසු බෑගයක් තම නිවසින් රැගෙන යන ලෙසත්, පරිසරය සුරැකීමට දායකවීම සඳහා පාරිභෝගිකයාට ද යුතුකමක් ඇති බවයි ඔහු වැඩිදුරටත් සඳහන් කර සිටියේ.

