---
title: "නිවාස ආධාර ව්‍යාපෘතිවල සිදුවී ඇති අක්‍රමිකතා සම්බන්ධයෙන් දිස්ත්‍රික් මට්ටමින් විමර්ශන සිදු කරනවා - සුසිල් රණසිංහ"
date: 2025-11-01 08:35:00
---

# නිවාස ආධාර ව්‍යාපෘතිවල සිදුවී ඇති අක්‍රමිකතා සම්බන්ධයෙන් දිස්ත්‍රික් මට්ටමින් විමර්ශන සිදු කරනවා - සුසිල් රණසිංහ

![Thumbnail](https://helakuru.sgp1.cdn.digitaloceanspaces.com/esana/images/lib/susil-ranasinhe-uo.jpg)

පසුගිය කාලයේ නිවාස ආධාර ව්‍යාපෘතිවල සිදුවූ අක්‍රමිකතා සම්බන්ධයෙන් දිස්ත්‍රික් මට්ටමින් විමර්ශන ආරම්භ කරන බව නිවාස හා ඉදිකිරීම් අමාත්‍ය වෛද්‍ය සුසිල් රණසිංහ පවසනවා.

එක් නිවසක් වෙනුවෙන් රුපියල් ලක්ෂ 06 ක නිවාස ආධාර මුදලක් ගෙවිය යුතු බවත්, නමුත් ඇතැම් පුද්ගලයින්ට එම ණය මුදල් නිසි ලෙස ලබාදී නොමැති බවයි අමාත්‍යවරයා ප්‍රකාශ කළේ.

එසේම, නිවාස ආධාර ලබාදීමේදී නුසුදුස්සන් අතට එම ආධාර මුදල් පත්වීම සම්බන්ධයෙන් ද චෝදනා එල්ල වී ඇති අතර, මේ සම්බන්ධයෙන් නිවාස සංවර්ධන අධිකාරියේ එවක වගකීම් ඉසිලූ නිලධාරීන්ගෙන් කරුණු විමසීමට පියවර ගෙන ඇති බවද අමාත්‍යවරයා සඳහන් කළා.

ඇතැම් නිවාස ව්‍යාපෘති ඉදිකළ ප්‍රදේශ සම්බන්ධයෙන්ද ගැටලු මතුව ඇති බවත්, මෙම නිවාස ආධාර යෝජනා ක්‍රම නිසි පරිදි ක්‍රියාත්මක නොවීම හේතුවෙන් සැබෑ ලෙසම ආසාධාරණයට ලක්වූ පිරිස් සඳහා සහන සැලසීමට පියවර ගන්නා බවයි නිවාස හා ඉදිකිරීම් අමාත්‍ය වෛද්‍ය සුසිල් රණසිංහ වැඩිදුරටත් පවසා සිටියේ.

