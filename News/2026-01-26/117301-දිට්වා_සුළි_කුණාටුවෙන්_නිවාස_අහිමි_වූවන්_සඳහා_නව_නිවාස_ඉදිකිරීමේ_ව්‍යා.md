---
title: "දිට්වා සුළි කුණාටුවෙන් නිවාස අහිමි වූවන් සඳහා නව නිවාස ඉදිකිරීමේ ව්‍යාපෘතියට ඉඩම් පරිත්‍යාග කිරීමට අවස්ථාව"
date: 2026-01-26 12:00:00
---

# දිට්වා සුළි කුණාටුවෙන් නිවාස අහිමි වූවන් සඳහා නව නිවාස ඉදිකිරීමේ ව්‍යාපෘතියට ඉඩම් පරිත්‍යාග කිරීමට අවස්ථාව

![Thumbnail](https://helakuru.sgp1.cdn.digitaloceanspaces.com/esana/images/lib/hdv.jpg)

දිට්වා සුළි කුණාටුවෙන් සිදුවූ ආපදාවෙන් පූර්ණ නිවාස හානි සිදු වූ පවුල් සඳහා නිවාස ඉදිකර දීමේ ව්‍යාපෘතිය මේ වන විට ක්‍රියාත්මක වන අතර, එම නිවාස ඉදිකර දීම සඳහා අවශ්‍ය ඉඩම් පරිත්‍යාග කිරීමට දිවයින පුරා පරිත්‍යාගශීලි ජනතාවට අවස්ථාව උදා වී තිබෙනවා.

www.rebuildingsrilanka.gov.lk වෙබ් අඩවියෙන් හෝ 1800 යන දුරකථන අංකය ඇමතීමෙන් ඒ පිළිබඳ වැඩිදුර තොරතුරු ලබා ගත හැකි අතර, ඉඩම් පරිත්‍යාගශීලීන්ගේ තොරතුරු 0112-331246 යන ෆැක්ස් අංකයට ද යොමු කළ හැකි බවයි දැක්වෙන්නේ‍‍.

ආපදාවෙන් පීඩාවට පත්  කිසිදු පුරවැසියෙකු අත් නොහැර, ඔවුන්ගේ ජීවිත පැවති තත්ත්වයට වඩා උසස් මට්ටමකින් යළි ගොඩනැගීම රජයේ අපේක්ෂාව වන අතර, තම සහෝදර ජනතාව වෙනුවෙන් ‘Rebuilding Sri Lanka’ වැඩසටහන සමඟ සක්‍රීයව අත්වැල් බැඳ ගන්නා ලෙස දිවයින පුරා සියලු පරිත්‍යාගශීලි ජනතාවට ආරාධනා කරන බවයි ජනාධිපති මාධ්‍ය අංශය සඳහන් කරන්නේ.

අදාළ නිවේදනය පහතින්.

 

![Image](https://helakuru.sgp1.cdn.digitaloceanspaces.com/esana/images/6976ff75ce03epdf_page_0.jpeg)

