---
title: "78 වැනි නිදහස් දින උලෙළ ගොඩනඟමු ශ්‍රී ලංකා තේමාවෙන් පැවැත්වෙයි"
date: 2026-01-26 12:22:57
---

# 78 වැනි නිදහස් දින උලෙළ ගොඩනඟමු ශ්‍රී ලංකා තේමාවෙන් පැවැත්වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/78-godanagamu.jpg)

හැත්තෑ අට වැනි ජාතික නිදහස් දින උලෙළ ‘ගොඩනඟමු ශ්‍රී ලංකා’ යන තේමාවෙන් පැවැත්වෙන බව රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යාංශය පවසනවා.

ඒ අනුව, නිදහස් උලෙළේ තේමාව සහ නිල ලාංඡනය රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යාංශය විසින් එළිදැක්වීම ද සිදු කර ඇති බවයි සඳහන් වන්නේ.

ජනාධිපති අනුර කුමාර දිසානායක ප්‍රධානත්වයෙන් නිදහස් දින ජාතික උත්සවය කොළඹ නිදහස් චතුරස්‍රයේදී පැවැත්වෙන අතර, අදාළ පෙරහුරු වැඩසටහන් මේ මස 30 වැනිදා දක්වා සිදු කිරීමට නියමිතයි.

