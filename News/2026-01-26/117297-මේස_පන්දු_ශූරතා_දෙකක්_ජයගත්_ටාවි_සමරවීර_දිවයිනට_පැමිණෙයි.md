---
title: "මේස පන්දු ශූරතා දෙකක් ජයගත් ටාවි සමරවීර දිවයිනට පැමිණෙයි"
date: 2026-01-26 10:32:37
---

# මේස පන්දු ශූරතා දෙකක් ජයගත් ටාවි සමරවීර දිවයිනට පැමිණෙයි

![Thumbnail](https://helakuru.sgp1.cdn.digitaloceanspaces.com/esana/images/lib/tavi-samaraveera-lk.jpg)

වයස අවුරුදු 11 න් පහළ ලෝක ශ්‍රේණිගත කිරීම් මේස පන්දු තරගාවලි දෙකක් ජයගත් ටාවි සමරවීර අද (26) අලුයම දිවයිනට පැමිණ තිබෙනවා.

ටාවි සමරවීර ජනවාරි මස 14 වැනිදා සිට 18 වැනිදා දක්වා බහරේන් හි පැවැති තරගාවලිය ජය ගනිමින් එහි රන් පදක්කම දිනා ගැනීමට සමත් වී තිබුණා.

එසේම, කටාර් රාජ්‍යයේ දෝහා නුවර ජනවාරි 19 වැනිදා සිට 25 වැනිදා දක්වා පැවැති ලෝක කනිෂ්ඨ මේස පන්දු තරගාවලියේ වයස අවුරුදු 11 න් පහළ අංශයේ රන් පදක්කම ද ඔහු දිනා ගැනීමට සමත් වී තිබුණා.

තවමත් 10 හැවිරිදි වියේ පසුවන ටාවි සමරවීර වයස අවුරුදු 11 න් පහළ මේස පන්දු ක්‍රීඩක ලෝක ශ්‍රේණිගත කිරීම් හි ලොව පළමු ස්ථානයේ පසු වනවා.

