---
title: "මත්ද්‍රව්‍ය සමඟ අත්අඩංගුවට ගත් යාත්‍රා දෙකට සහාය වූ තවත් යාත්‍රාවක් අත්අඩංගුවට"
date: 2026-01-26 11:00:00
---

# මත්ද්‍රව්‍ය සමඟ අත්අඩංගුවට ගත් යාත්‍රා දෙකට සහාය වූ තවත් යාත්‍රාවක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/bort-85.jpg)

මත්ද්‍රව්‍ය සමඟ දික්ඕවිට වරාය වෙත රැගෙන එන ලද චූටි පුතා සහ දෙවිඳු 01 යාත්‍රා දෙකට, මත්ද්‍රව්‍ය ලබාදීමට යොදාගත් බවට සැක කෙරෙන තවත් යාත්‍රාවක් සැකකරුවන් 05 දෙනෙක් සමඟ මිරිස්ස වරායේදී පොලිස් මත්ද්‍රව්‍ය නාශක කාර්යාංශය මඟින් අත්අඩංගුවට ගෙන තිබෙනවා.

ඉහත අත්අඩංගුවට ගත් බහුදින ධීවර යාත්‍රා දෙකෙහි තිබූ මත්ද්‍රව්‍ය කිලෝ 280 ක් සොයාගෙන තිබුණු අතර, එහි වටිනාකම රුපියල් කෝටි 450 කට අධික බවයි පොලිසිය සඳහන් කළේ.

ඒ අනුව, අත්අඩංගුවට ගත් මෙම යාත්‍රා දෙක සහ සැකකරුවන් 11 දෙනා ඊයේ දික්ඕවිට ධීවර වරායට රැගෙනවිත් තිබුණා.

