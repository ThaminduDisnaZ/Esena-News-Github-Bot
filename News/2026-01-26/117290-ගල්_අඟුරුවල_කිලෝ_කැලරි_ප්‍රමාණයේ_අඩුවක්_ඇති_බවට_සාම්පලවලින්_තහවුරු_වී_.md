---
title: "ගල් අඟුරුවල කිලෝ කැලරි ප්‍රමාණයේ අඩුවක් ඇති බවට සාම්පලවලින් තහවුරු වී තිබෙනවා - නලින්ද ජයතිස්ස"
date: 2026-01-26 11:40:00
---

# ගල් අඟුරුවල කිලෝ කැලරි ප්‍රමාණයේ අඩුවක් ඇති බවට සාම්පලවලින් තහවුරු වී තිබෙනවා - නලින්ද ජයතිස්ස

![Thumbnail](https://helakuru.sgp1.cdn.digitaloceanspaces.com/esana/images/lib/nalinda-jayathissa-press-3989.jpg)

ගල් අඟුරු තොගයට අදාළව ඉන්දියාවට යැවූ සාම්පලවල, අවශ්‍ය කරන කිලෝ කැලරි ප්‍රමාණයේ අඩුවක් ඇති බව තහවුරු වූ බව සෞඛ්‍ය හා ජනමාධ්‍ය අමාත්‍ය, වෛද්‍ය නලින්ද ජයතිස්ස පවසනවා.

ඒ අනුව, අදාළ සමාගමෙන් දඩ අය කර ගැනීමට කටයුතු කරන බවයි මාධ්‍ය වෙත අදහස් දක්වමින් අමාත්‍යවරයා සඳහන් කළේ.

ප්‍රසම්පාදන ක්‍රියාවලියේ ගැටලුවක් සිදුව නොමැති බවත්, පළමු මෙට්‍රික් ටොන් 60,000 මෙරටට ගෙන්වූ පසුව, ගල්අඟුරු සමාගම විසින් ඉන්දියාවට යවා සිදු කළ සාම්පල පරීක්ෂාවේදී එහි අවශ්‍ය කරන කිලෝ කැලරි ප්‍රමාණයේ අඩුවක් හඳුනාගත් බවයි අමාත්‍යවරයා ප්‍රකාශ කළේ.

ලංකාවට ගොඩබෑමෙන් අනතුරුව සිදු කරන සාම්පල පරීක්ෂාවේදී ප්‍රමිතිය නැත්නම්, අනිවාර්යයෙන් අදාළ කොටසට දඩ ගෙවීමට සිදු වන බවයි සෞඛ්‍ය හා ජනමාධ්‍ය අමාත්‍ය, වෛද්‍ය නලින්ද ජයතිස්ස වැඩිදුරටත් සඳහන් කර සිටියේ.

