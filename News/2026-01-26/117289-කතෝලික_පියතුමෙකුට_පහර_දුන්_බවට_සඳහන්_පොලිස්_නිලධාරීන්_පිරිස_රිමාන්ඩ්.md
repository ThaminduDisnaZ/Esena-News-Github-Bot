---
title: "කතෝලික පියතුමෙකුට පහර දුන් බවට සඳහන් පොලිස් නිලධාරීන් පිරිස රිමාන්ඩ්"
date: 2026-01-26 08:15:03
---

# කතෝලික පියතුමෙකුට පහර දුන් බවට සඳහන් පොලිස් නිලධාරීන් පිරිස රිමාන්ඩ්

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

කතෝලික පියතුමෙකුට පහර දුන් බව කියන සිද්ධිය සම්බන්ධයෙන් අත්අඩංගුවට ගත් ගම්පහ කොට්ඨාස අපරාධ විමර්ශන කාර්යාංශයේ සංග්‍රාමික යතුරුපැදි කණ්ඩායමේ නිලධාරීන් හය දෙනා අද (26) දින දක්වා රක්ෂිත බන්ධනාගාරගත කර තිබෙනවා.

ඔවුන් ඊයේ (25) ගම්පහ මහෙස්ත්‍රාත්වරයා හමුවට ඉදිරිපත් කිරීමෙන් අනතුරුව මෙම නියෝගය ලබා දී ඇති බවයි සඳහන් වන්නේ.

ගම්පහ අස්ගිරිය වල්පොල ප්‍රදේශයේදි යතුරුපැදියකින් ගමන් කරමින් සිටි කතෝලික පියතුමෙකුට පහරදීම සම්බන්ධයෙන් මෙම නිලධාරීන්ට චෝදනා එල්ල වී තිබෙනවා.

කොටදෙණියාවේ පිහිටි ගොවිපොළක වතු සහයක පරිපාලක ලෙස කටයුතු කරන මෙම පියතුමා දිප්පිටිගොඩ දේවස්ථානයේ දිව්‍ය පූජාව සිදුකර ආපසු එන අතරතුරේදී මෙම ප්‍රහාරයට ලක්ව ඇති බවයි සඳහන් වන්නේ.

