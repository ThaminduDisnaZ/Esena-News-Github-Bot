---
title: "2025 වසර තුළ පාරිභෝගික කටයුතු පිළිබඳ අධිකාරියට පැමිණිලි 10,616 ක් ලැබෙයි"
date: 2026-01-11 10:05:00
---

# 2025 වසර තුළ පාරිභෝගික කටයුතු පිළිබඳ අධිකාරියට පැමිණිලි 10,616 ක් ලැබෙයි

![Thumbnail](https://helakuru.sgp1.cdn.digitaloceanspaces.com/esana/images/lib/Consumer-Authority-archived.jpg)

පසුගිය 2025 වසර තුළ පාරිභෝගික කටයුතු පිළිබඳ අධිකාරියේ 1977 කෙටි දුරකථන අංකයට ඇමතුම් 10,616 ක ප්‍රමාණයක් ලැබී ඇති බව එම අධිකාරිය පවසනවා.

ඒ අනුව එම පැමිණිලිවලින් 5,026 ක් වැටලීම් හා විමර්ශන සිදු කළ යුතු පැමිණිලි වූ බවත්, එම පැමිණිලි අදාළ දිස්ත්‍රික් කාර්යාල වෙත යොමු කිරීමට අවශ්‍ය පියවර ගත් බවත් එම අධිකාරිය සඳහන් කළා.

පසුගිය වසරේ දෙසැම්බර් 31 වන විට එම පැමිණිලි අතුරින් 3,844 ක් සම්බන්ධ වැටලීම් හා විමර්ශන කටයුතු සාර්ථකව අවසන් කිරීමට අධිකාරියේ විමර්ශන නිලධාරීන් සමත් වී ඇති බවත්, එය ප්‍රතිශතයක් ලෙස 76% ක ඉහළ කාර්ය සාධන මට්ටමක් වන බව ද එම අධිකාරිය ප්‍රකාශ කළා.

මීට අමතරව 1977 අංකය වෙත ලැබුණු සෙසු ඇමතුම් 5,590 අතරට දැනුවත් වීම් සඳහා සිදු කරන ලද විමසීම්, පාරිභෝගිකයින්ට සිදු වන අසාධාරණකම් සඳහා පුද්ගලික සහන ලබා ගැනීමට පැමිණිලි කළ යුතු ආකාරය සම්බන්ධ විමසීම්, අධිකාරියේ කාර්යභාරය පිළිබඳ ව තොරතුරු විමසීම්, වෙනත් ආයතනවලට අදාළ විමසීම් මෙන්ම විෂය පථයට අදාළ නොවන පැමිණිලි ද ඇතුළත් වන බවත් එම අධිකාරිය වැඩිදුරටත් ප්‍රකාශ කළා.

