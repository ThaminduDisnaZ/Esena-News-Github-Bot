---
title: "2025 වසරේ තැපැල් දෙපාර්තමේන්තුව රුපියල් මිලියන 13,100 ක ආදායමක් ලබා ගැනීමට සමත් වෙයි"
date: 2026-01-11 21:15:00
---

# 2025 වසරේ තැපැල් දෙපාර්තමේන්තුව රුපියල් මිලියන 13,100 ක ආදායමක් ලබා ගැනීමට සමත් වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/post[1].jpg)

ශ්‍රී ලංකා තැපැල් දෙපාර්තමේන්තුව වෙත මහා භාණ්ඩාගාරය විසින් ලබා දුන් ආදායම් ඉලක්කය පසුගිය වසරේදී ඉක්මවා යාමට සමත් වූ බව එම දෙපාර්තමේන්තුව පවසනවා.

ඒ අනුව ශ්‍රී ලංකා තැපැල් දෙපාර්තමේන්තුව රුපියල් මිලියන 13,100 ක ආදායමක් උපයා ගැනීමට පසුගිය වසරේදී හැකියාව ලැබී ඇති බවයි තැපැල්පති රුවන් සත්කුමාර සඳහන් කළේ.

පසුගිය වසර තුළදී ශ්‍රී ලංකා තැපැල් දෙපාර්තමේන්තුවට අදාළ විවිධ වෘත්තීන් සඳහා නව බඳවා ගැනීම් සහ ස්ථීර කිරීම් රාශියක් සිදු කළ බවයි තැපැල්පති රුවන් සත්කුමාර වැඩිදුරටත් ප්‍රකාශ කළා.

