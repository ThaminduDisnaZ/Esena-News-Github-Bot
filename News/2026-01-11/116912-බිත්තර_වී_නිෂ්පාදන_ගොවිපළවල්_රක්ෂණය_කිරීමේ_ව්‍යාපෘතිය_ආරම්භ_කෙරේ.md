---
title: "බිත්තර වී නිෂ්පාදන ගොවිපළවල් රක්ෂණය කිරීමේ ව්‍යාපෘතිය ආරම්භ කෙරේ"
date: 2026-01-11 20:55:00
---

# බිත්තර වී නිෂ්පාදන ගොවිපළවල් රක්ෂණය කිරීමේ ව්‍යාපෘතිය ආරම්භ කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/wee.jpg)

වර්තමානයේ පවතින අවදානම් තත්ත්වයන් කළමනාකරණය කරමින් බිත්තර වී නිෂ්පාදන ගොවිපොළවල් සාර්ථකව පවත්වාගෙන යාමට එම ගොවිපොළවල් රක්ෂණය කිරීමේ ව්‍යාපෘතිය ආරම්භ කර තිබෙනවා.

ඒ අනුව මෙහිදී බිත්තර වී අක්කර එකක් සඳහා රුපියල් 13,600 ක රක්ෂණ මුදලක් ගෙවිය යුතු අතර, එවිට වගා හානියකදී අක්කර එකක් සඳහා රුපියල් 180,000 ක මුදලක් වන්දි වශයෙන් ගොවියා වෙත ලබා දෙන බවයි සඳහන් වන්නේ.

මෙම රක්ෂණ ක්‍රමය මඟින් ගංවතුර, නියඟය, පාලනය කළ නොහැකි රෝග, පලිබෝධ හා කෘමි උවදුරු හානි ඇතුළු සියලුම ස්වාභාවික තත්ත්වයන් හේතුවෙන් සිදු වන වගා හානි මෙන්ම වන අලින්ගෙන් සිදු වන වගා හානි ද මෙමඟින් ආවරණය වන බවයි කෘෂිකාර්මික හා ගොවිජන රක්ෂණ මණ්ඩලය වැඩිදුරටත් ප්‍රකාශ කළේ.

