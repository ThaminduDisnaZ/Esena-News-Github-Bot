---
title: "දකුණු ආසියානු මලල ක්‍රීඩා ශූරතාවලියේදී තවත් ජයග්‍රහණ කිහිපයක් ශ්‍රී ලංකාවට"
date: 2025-10-26 07:43:33
---

# දකුණු ආසියානු මලල ක්‍රීඩා ශූරතාවලියේදී තවත් ජයග්‍රහණ කිහිපයක් ශ්‍රී ලංකාවට

![Thumbnail](https://helakuru.sgp1.cdn.digitaloceanspaces.com/esana/images/lib/saac-2025.jpg)

දකුණු ආසියානු මලල ක්‍රීඩා ශූරතාවලියේදී පිරිමි මීටර 400 රන් සහ ලෝකඩ පදක්කම් දිනා ගැනීමට ශ්‍රී ලංකාව සමත් වූ අතර, රන් පදක්කම කාලිංග කුමාරගේ ද, ලෝකඩ පදක්කම කල්හාර ඉන්දූප දිනා ගත්තා.

පිරිමි මීටර 4x100 සහය දිවීමේ හා කාන්තා මීටර 4x100 සහාය දිවීමේ රන් පදක්කම් දෙකම දිනා ගැනීමට ශ්‍රී ලංකා ක්‍රීඩක ක්‍රීඩිකාවන් සමත් වුණා.

එසේම, දකුණු ආසියානු මලල ක්‍රීඩා ශූරතා තරගාවලියේ පිරිමි උස පැනීමේ ඉසව්වේ රන් පදක්කම දිනා ගැනීමට තරිඳු දසුන් සමත් වූ අතර, එහිදී ඔහු දැක්වූ දක්ෂතාව මීටර 2.17ක්.

මේ අතර දකුණු ආසියානු මලල ක්‍රීඩා ශූරතා තරගාවලියේ කාන්තා මීටර 1500 ඉසව්වේ රිදී පදක්කම නිමාලි ලියනාරච්චිට හිමි වූ අතර, පිරිමි මීටර 1500 රිදී සහ ලෝකඩ පදක්කම් දෙකම ශ්‍රී ලංකාවට හිමි වූ අතර, රිදී පදක්කම රුසිරු චතුරංග විසින් ද, ලෝකඩ පදක්කම ආර්.එම්. නිෆ්රාස් විසින් ද දිනා ගත්තා.

රොෂාන් රණතුංග කඩුළු මතින් දිවීමේ ඉසව්වේ රිදී පදක්කම හිමි කර ගත් අතර, මීටර 100 කාන්තා කඩුළු මතින් දිවීමේ ලෝකඩ පදක්කම හිමි කර ගැනීමට ලක්ෂිකා සුගන්ධිට හැකි වූ අතර, කාන්තා මීටර 400 ලෝකඩ පදක්කම දිනා ගැනීමට සයුරි මෙන්ඩිස් සමත් වුණා.

කවපෙත්ත විසිකිරීමෙන් පිරිමි හා කාන්තා ඉසව්වලින් පදක්කම් දෙකක් දිනා ගැනීමට ශ්‍රී ලංකාව සමත් වූ අතර, මිලන්ත සම්පත් සහ විනෝදනී ලක්මාලි මෙම ජයග්‍රහණ වාර්තා කළා.

