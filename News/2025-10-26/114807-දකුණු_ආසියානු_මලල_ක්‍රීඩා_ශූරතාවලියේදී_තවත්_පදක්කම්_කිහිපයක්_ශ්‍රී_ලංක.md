---
title: "දකුණු ආසියානු මලල ක්‍රීඩා ශූරතාවලියේදී තවත් පදක්කම් කිහිපයක් ශ්‍රී ලංකාවට"
date: 2025-10-26 21:20:42
---

# දකුණු ආසියානු මලල ක්‍රීඩා ශූරතාවලියේදී තවත් පදක්කම් කිහිපයක් ශ්‍රී ලංකාවට

![Thumbnail](https://helakuru.sgp1.cdn.digitaloceanspaces.com/esana/images/lib/saac-2025.jpg)

කාන්තා හෙල්ල විසිකිරීමේ රන් පදක්කම දිනා ගැනීමට නදීෂා දිල්හානි ලේකම්ගේ අද (26) සමත් වුණා.

හර්ෂ කරුණාරත්න පිරිමි මීටර 800 රන් පදක්කම දිනා ගත් අතර, පිරිමි හෙල්ල විසිකිරීමේ ඉසව්වේ රන් පදක්කම රුමේෂ් තරංග හිමි කර ගත් අතර, එහි රිදී පදක්කම දිනා ගැනීමට සුමේධ රණසිංහ සමත් වුණා.

කාන්තා මීටර 400 කඩුළු මතින් දිවීමේ ඉසව්වේ රන් සහ රිදී පදක්කම් දෙකම ශ්‍රී ලංකාවට හිමි වූ අතර, රන් පදක්කම දසුනි කෞෂල්‍යා දිනා ගත් අතර, රිදී පදක්කම අරලියා සත්සරණි දිනා ගත්තා.

එසේම, දකුණු ආසියානු මලල ක්‍රීඩා ශූරතා තරගාවලියේ පිරිමි මීටර 400 කඩුළු මතින් දිවීමේ ඉසව්වේ රිදී පදක්කම දිනා ගැනීමට අයෝමාල් අකලංක සමත් වූ අතර, කාන්තා මීටර 800 රිදී පදක්කම ශ්‍රී ලංකාවේ තක්ෂිමා නුහන්සා සමත් වුණා.

