---
title: "කිරිබත්ගොඩ රජයේ ඉඩමකට කූට ලේඛන සෑදූ බවට මර්වින් සිල්වා සහ ප්‍රසන්න රණවීර ඇතුළු හයකට අධිචෝදනා භාරදෙයි"
date: 2026-02-27 11:35:00
---

# කිරිබත්ගොඩ රජයේ ඉඩමකට කූට ලේඛන සෑදූ බවට මර්වින් සිල්වා සහ ප්‍රසන්න රණවීර ඇතුළු හයකට අධිචෝදනා භාරදෙයි

![Thumbnail](https://helakuru.sgp1.cdn.digitaloceanspaces.com/esana/images/lib/court-2[1].jpg)

කිරිබත්ගොඩ නගරයේ පිහිටි රජයේ ඉඩමකට කූට ලේඛන සකස් කිරීමේ චෝදනාව සම්බන්ධයෙන් හිටපු නියෝජ්‍ය අමාත්‍යවරුන් වන මර්වින් සිල්වා සහ ප්‍රසන්න රණවීර ඇතුළු විත්තිකරුවන් හය දෙනකුට අද (27) ගම්පහ මහාධිකරණයේදී අධිචෝදනා භාර දී තිබෙනවා.

ගම්පහ අංක දෙක මහාධිකරණ විනිසුරු නයනා සෙනෙවිරත්න ඉදිරියේ මෙම නඩුව කැඳවූ අවස්ථාවේදී, විත්තිකරුවන්ට අධිචෝදනා භාරදීමෙන් අනතුරුව අධිකරණය විසින් සියලු දෙනාගේම විදෙස් ගමන් තහනම් කළ අතර, ඔවුන්ගේ විදෙස් ගමන් බලපත්‍ර වහාම අධිකරණයට භාරදෙන ලෙස ද නියෝග කර ඇති බවයි සඳහන් වන්නේ.

එක් විත්තිකරුවකුට රුපියල් ලක්ෂ 10 බැගින් වූ අමතර ශරීර ඇපයක් ද අධිකරණයෙන් නියම කළ අතර, පසුව ඔවුන් මුදා හැරීමට නියෝග කළා.

