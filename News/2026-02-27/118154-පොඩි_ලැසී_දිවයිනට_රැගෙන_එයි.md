---
title: "පොඩි ලැසී දිවයිනට රැගෙන එයි"
date: 2026-02-27 06:57:44
---

# පොඩි ලැසී දිවයිනට රැගෙන එයි

![Thumbnail](https://helakuru.sgp1.cdn.digitaloceanspaces.com/esana/images/lib/podi-lasi-archived.jpg)

සංවිධානාත්මක අපරාධකරුවකු සහ මත්ද්‍රව්‍ය ජාවාරම්කරුවකු වන අරුමාහන්දි ජනිත් මධුසංඛ ද සිල්වා නොහොත් 'පොඩි ලැසී', විශේෂ පොලිස් කණ්ඩායමක් විසින් අද (27) අලුයම ඉන්දියාවේ සිට මෙරටට රැගෙන විත් තිබෙනවා.

2024 වසරේ දෙසැම්බර් 09 වැනිදා ඇප ලබා ගැනීමෙන් අනතුරුව, ඉන්දියාව වෙත මුහුදු මඟින් පලා ගිය පොඩි ලැසී, 2025 වසරේ ජනවාරි මස ඉන්දියාවේ මුම්බායි නුවරදී එරට ආරක්ෂක නිලධාරීන් විසින් අත්අඩංගුවට ගෙන තිබුණා.

අද (27) අලුයම 05.55 ට ඉන්දියාවේ මුම්බායි නුවර සිට ශ්‍රී ලන්කන් ගුවන් සේවයේ යූ.එල්. 142 දරන ගුවන් යානයෙන් ඔහුව කටුනායක ගුවන් තොටුපොළ වෙත රැගෙන විත් ඇති බවයි වැඩිදුරටත් සඳහන් වන්නේ.

