---
title: "විපක්ෂය විසින් පසුගිය කාලය පුරාවටම සිදු කළ ප්‍රකාශ කිසිවක් සත්‍ය වී නැහැ - අනිල් ජයන්ත"
date: 2026-02-27 17:00:00
---

# විපක්ෂය විසින් පසුගිය කාලය පුරාවටම සිදු කළ ප්‍රකාශ කිසිවක් සත්‍ය වී නැහැ - අනිල් ජයන්ත

![Thumbnail](https://helakuru.sgp1.cdn.digitaloceanspaces.com/esana/images/lib/anil-jayantha-2025.jpg)

පාස්කු ප්‍රහාරය ගැන පරීක්ෂණ පමණක් නොව, සෑම පරීක්ෂණයක්ම ස්වාධීනව සිදු වන බව නියෝජ්‍ය අමාත්‍ය ආචාර්ය අනිල් ජයන්ත පවසනවා.

අත්අඩංගුවට ගැනීම් සිදු කරන්නේ අදාළ පරීක්ෂණවල ප්‍රතිඵල මත බවයි අද (27) මාධ්‍ය වෙත අදහස් දක්වමින් නියෝජ්‍ය අමාත්‍යවරයා ප්‍රකාශ කළේ.

2025 වසරේ සිටම විපක්ෂය පරීක්ෂණ සිදු නොවන බවට ප්‍රකාශ කරන බවත්, දැන් පරීක්ෂණ සිදුවන විට, පළිගැනීමට කටයුතු කරන බවට ප්‍රකාශ කරන බවත් ඔහු සඳහන් කර සිටියා.

විපක්ෂය විසින් පසුගිය කාලය පුරාවටම සිදු කළ ප්‍රකාශ කිසිවක් සත්‍ය වී නොමැති බවයි නියෝජ්‍ය අමාත්‍ය ආචාර්ය අනිල් ජයන්ත වැඩිදුරටත් සඳහන් කර සිටියේ.

