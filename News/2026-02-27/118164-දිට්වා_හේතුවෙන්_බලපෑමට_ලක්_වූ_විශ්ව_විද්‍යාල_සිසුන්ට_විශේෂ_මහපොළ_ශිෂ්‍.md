---
title: "දිට්වා හේතුවෙන් බලපෑමට ලක් වූ විශ්ව විද්‍යාල සිසුන්ට විශේෂ මහපොළ ශිෂ්‍යත්ව වැඩසටහනක්"
date: 2026-02-27 14:01:15
---

# දිට්වා හේතුවෙන් බලපෑමට ලක් වූ විශ්ව විද්‍යාල සිසුන්ට විශේෂ මහපොළ ශිෂ්‍යත්ව වැඩසටහනක්

![Thumbnail](https://helakuru.sgp1.cdn.digitaloceanspaces.com/esana/images/lib/univercity-archived.jpg)

ලලිත් ඇතුළත්මුදලි මහපොළ උසස් අධ්‍යාපන ශිෂ්‍යත්ව භාරකාර අරමුදලේ භාරකාර මණ්ඩලය විසින් එක් වරක් පමණක් පිරිනැමෙන විශේෂ ශිෂ්‍යත්ව වැඩසටහනක් ක්‍රියාත්මක කිරීමට තීරණය කර තිබෙනවා.

ඒ අනුව, පසුගිය වසර අවසානයේදී දිවයිනට බලපෑ 'දිට්වා' සුළි කුණාටුවේ බලපෑම හමුවේ ආපදාවට ලක් වූ විශ්ව විද්‍යාල සිසුන්ට ආර්ථික සහන සැලසීම සඳහා මේ පියවර ගෙන ඇති බවයි සඳහන් වන්නේ.

එම විශේෂ ශිෂ්‍යත්ව වැඩසටහන සඳහා අයදුම්පත් කැඳවීම මේ වන විට ආරම්භ කර ඇති අතර, අදාළ අයදුම්පත්‍ර www.mahapola.lk යන මහපොළ වෙබ් අඩවිය හරහා ලබා ගත හැකි බවයි වැඩිදුරටත් සඳහන් වන්නේ.

