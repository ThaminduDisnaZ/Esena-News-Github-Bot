---
title: "පාකිස්තානය සහ ඇෆ්ගනිස්තානය අතර යළි ගැටුම්"
date: 2026-02-27 12:40:00
---

# පාකිස්තානය සහ ඇෆ්ගනිස්තානය අතර යළි ගැටුම්

![Thumbnail](https://helakuru.sgp1.cdn.digitaloceanspaces.com/esana/images/lib/pak-hjf.jpg)

ඇෆ්ගනිස්තාන දේශසීමාව ආසන්නයේ පාකිස්තාන හමුදාව එල්ල කළ නව ප්‍රහාර මාලාවක් හේතුවෙන් දෙරට අතර යළි යුධමය තත්ත්වයක් හටගෙන තිබෙනවා.

ඇෆ්ගනිස්තානය සහ පාකිස්තානය අතර උත්සන්න වී ඇති දේශසීමා සටන් මධ්‍යයේ බෝම්බ හෙළීම් ද සිදු කර ඇති බවයි සඳහන් වන්නේ.

මෙම සිද්ධිය දේශසීමා ගැටුමකට එහා ගිය ‘විවෘත යුද්ධයක්’ බවට පාකිස්තාන ආරක්ෂක අමාත්‍යවරයා නිල වශයෙන් ප්‍රකාශ කර ඇති බවයි විදෙස් මාධ්‍ය වාර්තා සඳහන් කරන්නේ.

එල්ල වූ ප්‍රහාරයත් සමඟ මියගිය සහ තුවාල ලැබූ පිරිස සම්බන්ධයෙන් පරස්පර වාර්තා නිකුත් වී ඇති බවද විදෙස් මාධ්‍ය වාර්තා වැඩිදුරටත් සඳහන් කර සිටිනවා.

