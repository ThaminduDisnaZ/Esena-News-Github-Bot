---
title: "සුරේෂ් සලේ අත්අඩංගුවට ගැනීම හරහා යම් යම් කොටස්වල ගෞරවය ලබාගන්න රජය උත්සාහ කරනවා නම්, එය අසාධාරණයි - එස්.බී. දිසානායක"
date: 2026-02-27 17:40:00
---

# සුරේෂ් සලේ අත්අඩංගුවට ගැනීම හරහා යම් යම් කොටස්වල ගෞරවය ලබාගන්න රජය උත්සාහ කරනවා නම්, එය අසාධාරණයි - එස්.බී. දිසානායක

![Thumbnail](https://helakuru.sgp1.cdn.digitaloceanspaces.com/esana/images/lib/sb-disanayake-new.jpg)

හිටපු ප්‍රධානී, විශ්‍රාමික මේජර් ජනරාල් සුරේෂ් සලේ අත්අඩංගුවට ගැනීම හරහා, යම් යම් කොටස්වල ගෞරවයක්, කීර්තියක් ලබා ගැනීමට රජය උත්සාහ කරන්නේ නම්, එය අසාධාරණ බව හිටපු පාර්ලිමේන්තු මන්ත්‍රී එස්.බී. දිසානායක පවසනවා.

ඒ අනුව, ඔහු වරදක් කර ඇත්නම් එයට දඬුවම් ලබාදීම වෙනම කාරණාවක් බවත්, නමුත් මෙම සිදුවීම හරහා පොලිස් නිලධාරීන්ගේ, හමුදා නිලධාරීන්ගේ, ආරක්ෂක නිලධාරීන්ගේ මානසික ධෛර්යය හා ශක්තිය භයානක කඩා වැටීමකට ලක් වන බවයි මාධ්‍ය වෙත අදහස් දක්වමින් හිටපු මන්ත්‍රීවරයා ප්‍රකාශ කළේ.

විශ්‍රාමික මේජර් ජනරාල් සුරේෂ් සලේ සම්බන්ධ කාරණයේදී බොහොම ප්‍රවේශමෙන් ආණ්ඩුව කටයුතු කළ යුතු බවත්, නැතහොත් පසුව එය ආණ්ඩුවටම කැරකී, සුනාමියක් විය හැකි බවත් හිටපු පාර්ලිමේන්තු මන්ත්‍රී එස්.බී. දිසානායක වැඩිදුරටත් සඳහන් කර සිටියා.

