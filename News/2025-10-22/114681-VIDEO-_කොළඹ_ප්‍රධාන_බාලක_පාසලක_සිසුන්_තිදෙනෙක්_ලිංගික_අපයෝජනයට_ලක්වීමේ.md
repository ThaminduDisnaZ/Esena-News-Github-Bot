---
title: "VIDEO: කොළඹ ප්‍රධාන බාලක පාසලක සිසුන් තිදෙනෙක් ලිංගික අපයෝජනයට ලක්වීමේ සිදුවීම පාර්ලිමේන්තුවේ අවධානයට"
date: 2025-10-22 11:15:00
---

# VIDEO: කොළඹ ප්‍රධාන බාලක පාසලක සිසුන් තිදෙනෙක් ලිංගික අපයෝජනයට ලක්වීමේ සිදුවීම පාර්ලිමේන්තුවේ අවධානයට

![Thumbnail](https://helakuru.sgp1.cdn.digitaloceanspaces.com/esana/images/lib/nalinda-sajith.jpg)

කොළඹ ප්‍රධාන බාලක පාසලක සිසුන් තිදෙනෙක් එහි ප්‍රධාන ආරක්ෂක නිලධාරියා විසින් බරපතල ලෙස ලිංගික අපයෝජනයට ලක් කිරීමේ සිදුවීමක් සම්බන්ධයෙන් අද (22) පාර්ලිමේන්තුවේ අවධානයට ලක් වී තිබෙනවා.

ඒ අනුව, මේ සම්බන්ධයෙන් ප්‍රශ්නයක් යොමු කරමින් විපක්ෂ නායක සජිත් ප්‍රේමදාස සඳහන් කළේ, මෙම සිදුවීම සම්බන්ධයෙන් අදාළ පාසලේ විදුහල්පති ඇතුළු පාර්ශ්ව නිසි ලෙස කටයුතු කර නොමැති බවත්, මෙම අපරාධය සම්බන්ධයෙන් රජය ගන්නා ක්‍රියාමාර්ගය කුමක්ද යන්නයි.

එයට පිළිතුරු ලබා දුන් සෞඛ්‍ය අමාත්‍ය වෛද්‍ය නලින්ද ජයතිස්ස සඳහන් කළේ, මේ සම්බන්ධයෙන් රජයේ අවධානය යොමු වී ඇති අතර, මේ වන විටත් විමර්ශන ආරම්භ කර ඇති බවත්, දරුවන්ට එරෙහිව සිදු වන කවර හෝ මානසික, ශාරීරික හිංසනයන්ට එරෙහිව රජය දැඩිව කටයුතු කරන බවයි.

මේ සම්බන්ධයෙන් අද (22) සවස පැවැත්වෙන කැබිනට් මාධ්‍ය හමුවේදී ද කරුණු ප්‍රකාශ කිරීමට බලාපොරොත්තු වන බවයි සෞඛ්‍ය අමාත්‍ය වෛද්‍ය නලින්ද ජයතිස්ස වැඩිදුරටත් ප්‍රකාශ කර සිටියේ.

මේ සම්බන්ධයෙන් පාර්ලිමේන්තුවේ සිදු වූ විවාදය පහතින් නරඹන්න.

 

[Watch Video](https://youtube.com/embed/TW9R5oTFeIw)

තවත් වීඩියෝ පුවත් නැරඹීමට එසැණ YouTube නාලිකාව Subscribe කර පිවිසෙන්න.

