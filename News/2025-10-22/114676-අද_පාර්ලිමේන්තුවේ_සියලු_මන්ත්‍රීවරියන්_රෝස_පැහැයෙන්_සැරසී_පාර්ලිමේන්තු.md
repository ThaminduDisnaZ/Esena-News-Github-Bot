---
title: "අද පාර්ලිමේන්තුවේ සියලු මන්ත්‍රීවරියන් රෝස පැහැයෙන් සැරසී පාර්ලිමේන්තුවට"
date: 2025-10-22 10:05:00
---

# අද පාර්ලිමේන්තුවේ සියලු මන්ත්‍රීවරියන් රෝස පැහැයෙන් සැරසී පාර්ලිමේන්තුවට

![Thumbnail](https://helakuru.sgp1.cdn.digitaloceanspaces.com/esana/images/lib/breast-cancer-awareness.jpg)

සෑම වසරකම ඔක්තෝබර් මස ගෝලීය පියයුරු පිළිකා පිළිබඳව දැනුවත් කිරීමේ මාසය හෙවත් “රෝස පැහැති මාසය” ලෙස සලකනු ලබනවා.

ලොව පුරා කාන්තාවන් අතර සුලබම පිළිකාව පියයුරු පිළිකාව ලෙස සැලකෙන අතර, ශ්‍රී ලංකාවේද දිනකට අළුතෙන් රෝගීන් 15 ක් පමණ හඳුනා ගන්නා බවත්, 03 දෙනෙකු පමණ මිය යන බවත් වෛද්‍යවරුන් පෙන්වා දෙනවා.

පියයුරු පිළිකාව කල් ඇතිව හඳුනා ගෙන ප්‍රතිකාර කිරීමෙන් සුව කළ හැකි බවත්, ඒ සඳහා සිදු කරන පරීක්ෂාවන්ට අමතරව, ස්වයං පියයුරු පරීක්ෂාව ද සිදු කර ගත යුතු බවයි වෛද්‍යවරුන් පෙන්වා දෙන්නේ.

මීට සමගාමීව, අද (22) දිනයේදී සියලු පාර්ලිමේන්තු මන්ත්‍රීවරියන් හට රෝස පැහැති හෝ රෝස පැහැය සහිත ඇඳුමින් සැරසී පැමිණෙන ලෙස කථානායකවරයා විසින් දැනුම් දී තිබුණා.

