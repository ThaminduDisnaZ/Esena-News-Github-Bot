---
title: "ගම්පහ වික්‍රමාරච්චි දේශීය වෛද්‍ය විශ්ව විද්‍යාලයේ සිසුන් අධ්‍යාපන අමාත්‍යාංශය ඉදිරිපිට විරෝධතාවක"
date: 2025-10-22 13:21:20
---

# ගම්පහ වික්‍රමාරච්චි දේශීය වෛද්‍ය විශ්ව විද්‍යාලයේ සිසුන් අධ්‍යාපන අමාත්‍යාංශය ඉදිරිපිට විරෝධතාවක

![Thumbnail](https://helakuru.sgp1.cdn.digitaloceanspaces.com/esana/images/lib/gampaha-protest-uni.jpg)

ගම්පහ වික්‍රමාරච්චි දේශීය වෛද්‍ය විශ්ව විද්‍යාලයේ තාක්ෂණ අධ්‍යයන අංශයේ සිසුන් අද (22) දින අධ්‍යාපන අමාත්‍යාංශය ඉදිරිපිට විරෝධතාවක නිරත වෙමින් සිටිනවා.

සිසුන්ගේ ගැටලුවලට විසඳුම් ලබා දීමට අමාත්‍යවරිය විසින් පත් කරන ලද පංච පුද්ගල කමිටුව විසින් ඉදිරිපත් කරන ලද නිර්දේශවලට අනුව, විශ්ව විද්‍යාලයේ මූලික අරමුණට පරිබාහිරව පවත්වාගෙන යනු ලබන තාක්ෂණ අධ්‍යයන අංශයේ උපාධි පාඨමාලා සුදුසු වෙනත් රාජ්‍ය විශ්ව විද්‍යාලවලට අනුබද්ධ කිරීමේ ක්‍රියාවලිය කඩිනම් කරන ලෙසයි ඔවුන් ඉල්ලා සිටින්නේ.

නීතිවිරෝධී ලෙස සංශෝධනය කරන ලද විෂය නිර්දේශ, අධ්‍යයන සහ සුබසාධන පහසුකම් නොමැති වීම, සුදුසුකම් ලත් ආචාර්ය හා මහාචාර්යවරුන්ගේ හිඟය, අවසන් වසර සිසුන්ගේ සීමාවාසික පුහුණුවීම් ගැටලු සහ විශ්ව විද්‍යාල නාමය මඟින් දේශීය වෛද්‍ය විද්‍යාවට කිසිසේත්ම නොගැලපෙන තාක්ෂණ උපාධි පාඨමාලාවන්ට සිදු වන හානිය ඇතුළු ගැටලු රැසක් පෙන්වා දෙමින් කමිටු නිර්දේශවලට අනුකූලව තාක්ෂණ අධ්‍යයන අංශයේ පාඨමාලා වහා ඉක්මනින් සුදුසු වෙනත් රාජ්‍ය විශ්ව විද්‍යාලයන්ට අනුබද්ධ කර තම අනාගතය සුරක්ෂිත කර දෙන ලෙසයි ඔවුන් ඉල්ලා සිටින්නේ.

