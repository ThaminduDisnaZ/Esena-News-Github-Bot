---
title: "වැලිගම සභාපති මහජන නියෝජිතයෙක් වුණාට, ඔහු පාතාල අපරාධකරුවෙක් - මහජන ආරක්ෂක අමාත්‍ය"
date: 2025-10-22 19:10:00
---

# වැලිගම සභාපති මහජන නියෝජිතයෙක් වුණාට, ඔහු පාතාල අපරාධකරුවෙක් - මහජන ආරක්ෂක අමාත්‍ය

![Thumbnail](https://helakuru.sgp1.cdn.digitaloceanspaces.com/esana/images/lib/ananda-wijepala-minister-parliment.jpg)

අද (22) වෙඩි ප්‍රහාරයකින් මිය ගිය වැලිගම ප්‍රාදේශීය සභාවේ සභාපති, ලසන්ත වික්‍රමසේකර නොහොත් 'මිදිගම ලසා' මහජන නියෝජිතයෙක් වුව ද, ඔහු පාතාල අපරාධකරුවෙක් බව මහජන ආරක්ෂක අමාත්‍ය ආනන්ද විජේපාල පවසනවා.

ඔහුට එරෙහිව නඩු 06 ක් විභාග වෙමින් ඇති බවත්, ඔහු සිටින්නේ අත්හිටවූ සිර දඬුවමක බවයි අද පාර්ලිමේන්තුවේදී අදහස් දක්වමින් මහජන ආරක්ෂක අමාත්‍යවරයා ප්‍රකාශ කළේ.

ඔහු පාතාලයට සම්බන්ධ බව ද, මෙය ද එවැනි පාතාල කණ්ඩායම් අතර ගැටුමක් බව ද, පසුගිය දිනවල ද මෙවැනි පාතාල කණ්ඩායම් අතර ගැටුම් වාර්තා වූ බව ද මහජන ආරක්ෂක අමාත්‍යවරයා සඳහන් කළා.

රජය මෙම ඝාතනය අනුමත නොකරන බවත්, මේ සම්බන්ධයෙන් විමර්ශන සිදු කරන බවයි මහජන ආරක්ෂක අමාත්‍ය ආනන්ද විජේපාල වැඩිදුරටත් ප්‍රකාශ කර සිටියේ.

