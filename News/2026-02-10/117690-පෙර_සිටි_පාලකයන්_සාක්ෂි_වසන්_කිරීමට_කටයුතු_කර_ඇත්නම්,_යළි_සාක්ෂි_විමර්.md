---
title: "පෙර සිටි පාලකයන් සාක්ෂි වසන් කිරීමට කටයුතු කර ඇත්නම්, යළි සාක්ෂි විමර්ශනය කිරීමට නිලධාරීන් කටයුතු කරනවා - කැබිනට් ප්‍රකාශක"
date: 2026-02-10 21:30:00
---

# පෙර සිටි පාලකයන් සාක්ෂි වසන් කිරීමට කටයුතු කර ඇත්නම්, යළි සාක්ෂි විමර්ශනය කිරීමට නිලධාරීන් කටයුතු කරනවා - කැබිනට් ප්‍රකාශක

![Thumbnail](https://helakuru.sgp1.cdn.digitaloceanspaces.com/esana/images/lib/nalinda-jayathissa-medical-preess.jpg)

ඇතැම් අපරාධවල සාක්ෂි විනාශ කර හෝ නැතහොත් සාක්ෂිකරුවන් විනාශ කර ඇති බව කැබිනට් මාධ්‍ය ප්‍රකාශක අමාත්‍ය නලින්ද ජයතිස්ස පවසනවා.

සාක්ෂි පිළිබඳව විමර්ශනය කරන නිලධාරීන් විවිධ තැන්වලට ස්ථාන මාරුකර යවා ඇති බවත්, නැත්නම් ඔවුන් හ‍ට මෙරට ජීවත් වන්නට නොහැකි තත්ත්වයක් ඇති කර තිබුණු බවයි අද (10) කැබිනට් තීරණ දැනුම්දීමේ මාධ්‍ය හමුවට එක් වෙමින් අමාත්‍යවරයා සඳහන් කළේ.

ඊයේ (09) දිනයේ අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂවරයෙක් අත්අඩංගුවට ගැනීමට සිදු වන්නේ කිසිදු සාධාරණ හේතුවකින් තොරව, අපරාධ පිළිබඳව පරීක්ෂණ කරමින් සිටි නිලධාරීන් 700 කට අධික සංඛ්‍යාවකට එකවර විදෙස්ගත වීම තහනම් කිරීමේ සිදුවීමක් සම්බන්ධයෙන් බව ද අමාත්‍යවරයා ප්‍රකාශ කළා.

පෙර සිටි පාලකයන් සාක්ෂි වසන් කිරීමට කටයුතු කර ඇත්නම් වෙන මාර්ගයකින් හෝ යළිත් සාක්ෂි පිළිබඳ විමර්ශනය කිරීමට නිලධාරීන් කටයුතු කරමින් සිටින බවයි කැබිනට් මාධ්‍ය ප්‍රකාශක අමාත්‍ය නලින්ද ජයතිස්ස වැඩිදුරටත් සඳහන් කර සිටියේ.

