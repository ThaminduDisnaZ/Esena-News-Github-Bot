---
title: "මාදැල් ධීවරයන්ගේ සත්‍යග්‍රහය අඛණ්ඩව ක්‍රියාත්මක කෙරේ"
date: 2026-02-10 11:35:57
---

# මාදැල් ධීවරයන්ගේ සත්‍යග්‍රහය අඛණ්ඩව ක්‍රියාත්මක කෙරේ

![Thumbnail](https://helakuru.sgp1.cdn.digitaloceanspaces.com/esana/images/lib/protest[1].jpg)

ට්‍රැක්ටර්වලට සවිකළ වින්ච් යන්ත්‍ර යොදා ගනිමින් සිදු කරන මාදැල් ධීවර කර්මාන්තයට වත්මන් ආණ්ඩුව පනවා ඇති තහනම ඉවත් කරන්නැයි ඉල්ලා ඇරඹි සත්‍යග්‍රහය අඛණ්ඩව අද (10) හයවන දිනටත් ක්‍රියාත්මක වනවා.

ජනාධිපතිවරයා යටතේ කමිටුවක් පත් කරන බවට ඊයේ (09) දිනයේ පැවති සාකච්ඡාවේදී ඔවුන්ට දැනුම් දුන් බවත්, නමුත් ජනාධිපතිවරයාගේ සාකච්ඡාවක් අපේක්ෂාවෙන් සිටින බවයි එම ධීවරයන් සඳහන් කරන්නේ.

වින්ච් මාදැල් ධීවරයන් ගොනු කර ඇති නඩුව පෙබරවාරි 27 වැනිදා යළි කැඳවන අතර, ඉන්පසු ඔවුන් සමඟ සාකච්ඡා කිරීමට සූදානම් බව ධීවර නියෝජ්‍ය අමාත්‍ය රත්න ගමගේ සඳහන් කර තිබුණා.

