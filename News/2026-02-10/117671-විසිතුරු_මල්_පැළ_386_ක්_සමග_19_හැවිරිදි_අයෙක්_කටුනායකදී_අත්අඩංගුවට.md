---
title: "විසිතුරු මල් පැළ 386 ක් සමග 19 හැවිරිදි අයෙක් කටුනායකදී අත්අඩංගුවට"
date: 2026-02-10 12:50:00
---

# විසිතුරු මල් පැළ 386 ක් සමග 19 හැවිරිදි අයෙක් කටුනායකදී අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/flowfd.jpg)

නීතිවිරෝධී ලෙස මෙරටට ගෙන්වූ රුපියල් ලක්ෂ හයක් වටිනා විසිතුරු මල් පැළ තොගයක් සමග ශ්‍රී ලාංකික ගුවන් මගියකු අද (10) අලුයම රේගු ජෛව විවිධත්ව, සංස්කෘතික හා ජාතික උරුමයන් ආරක්ෂණ අංශයේ නිලධාරීන් සහ කටුනායක ගුවන් තොටුපොළ රේගු නිලධාරීන් පිරිසක් එක්ව අත්අඩංගුවට ගෙන තිබෙනවා.

ඒ අනුව, මෙලෙස අත්අඩංගුවට ගෙන ඇත්තේ මීගමුව, කොච්චිකඩේ ප්‍රදේශයේ පදිංචි 19 හැවිරිදි අයෙක් බවයි ශ්‍රී ලංකා රේගුව සඳහන් කළේ.

ඔහු විසින් රැගෙන ආ ගමන් මලු 03 ක් තුළ තිබී ෆිලෝඩෙන්ඩ්‍රම්, ඇග්ලෝනිමා, ඇලොකේසියා සහ මොන්ස්ටෙරා වර්ගවල විසිතුරු මල් පැළ 386 ක් සොයා ගෙන ඇති බවයි වැඩිදුරටත් සඳහන් වන්නේ.

