---
title: "ටිල්වින් සිල්වා හා ගුජරාටයේ මහ ඇමති අතර හමුවක්"
date: 2026-02-10 13:35:00
---

# ටිල්වින් සිල්වා හා ගුජරාටයේ මහ ඇමති අතර හමුවක්

![Thumbnail](https://helakuru.sgp1.cdn.digitaloceanspaces.com/esana/images/lib/tilvin-lf.jpg)

සංස්කෘතික සබඳතා පිළිබඳ ඉන්දීය කවුන්සිලයේ (ICCR) ආරාධනයක් මත ඉන්දියාවේ සංචාරයක නිරතව සිටින ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා සහ ගුජරාට් ප්‍රාන්තයේ මහ ඇමති ශ්‍රී භූපේන්ද්‍ර රජනිකාන්ත් පටෙල් අතර හමුවක් සිදුව තිබෙනවා.

ගුජරාට් ප්‍රාන්තයේ ඉදිරි සංවර්ධනය මෙන්ම කර්මාන්ත ආශ්‍රිත දියුණුව පිළිබඳව ද මෙහිදී සාකච්ඡා කර ඇති බවයි සඳහන් වන්නේ.

එමෙන්ම ඉදිරියේදී ශ්‍රී ලංකාවේ කර්මාන්ත, සංචාරක, ඇඟලුම් වැනි කර්මාන්ත සංවර්ධනය සඳහා සහයෝගයෙන් කටයුතු කිරීම පිළිබඳව ද ඔවුන් අදහස් හුවමාරු කර ගෙන ඇති බව සඳහන්.

ගුජරාට් ප්‍රාන්තයේ මැදිහත්වීමෙන් සර්වඥ ධාතූන් වහන්සේ ලංකාවට වැඩමවා, ලංකාවේ බෞද්ධ ජනතාවට වන්දනා කිරීමට අවශ්‍ය කටයුතු සැලැස්වීම පිළිබඳවත්, දිට්වා සුළි කුණාටුවෙන් විපතට පත් මොහොතේ ශ්‍රී ලංකාවට දැක්වූ සහයෝගය පිළිබඳවත් ටිල්වින් සිල්වා විසින් එහිදී සිහිපත් කර ඇති අතර, ඒ සම්බන්ධව සිය ස්තූතිය ද පළ කර ඇති බවයි වැඩිදුරටත් සඳහන් වන්නේ.

