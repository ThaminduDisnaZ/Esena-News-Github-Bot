---
title: "ඉන්දු - පාකිස්තාන ක්‍රිකට් තරගයට විශේෂ ආරක්ෂාවක් ලබාදීමට පියවර"
date: 2026-02-10 16:10:00
---

# ඉන්දු - පාකිස්තාන ක්‍රිකට් තරගයට විශේෂ ආරක්ෂාවක් ලබාදීමට පියවර

![Thumbnail](https://helakuru.sgp1.cdn.digitaloceanspaces.com/esana/images/lib/india-pakistan-match.jpg)

විස්සයි විස්ස ලෝක කුසලාන තරගාවලියට අදාළව එළඹෙන 15 වැනි දින කොළඹදී පැවැත්වීමට නියමිත ඉන්දු - පාකිස්තාන ක්‍රිකට් තරගය සඳහා විශේෂ ආරක්ෂක වැඩපිළිවෙළක් ක්‍රියාවට නැංවීමට නියමිත බව කැබිනට් ප්‍රකාශක අමාත්‍ය නලින්ද ජයතිස්ස පවසනවා.

පාකිස්තාන රජය විසින් මින් පෙර මෙම තරගයට එක් නොවීම සම්බන්ධව ගත් තීරණය පසුව ශ්‍රී ලංකාවේ ද මැදිහත් වීම මත වෙනස් කිරීමට ගත් තීරණය සම්බන්ධව රජයක් ලෙස ඇගයීමට ලක් කරන බවයි අද (10) පැවති කැබිනට් තීරණ දැනුම්දීමේ මාධ්‍ය හමුවට එක් වෙමින් අමාත්‍යවරයා සඳහන් කළේ.

විශාල ප්‍රේක්ෂක සංඛ්‍යාවක් මේ තරගය නැරඹීමට පැමිණෙන්නට අපේක්ෂාවෙන් සිටින නිසා විශේෂ රථවාහන සැලැස්මක් ක්‍රියාත්මක කරන බවත්, ඒ සම්බන්ධයෙන් ඉදිරියේදී දැනුවත් කරනු ඇති බවයි වැඩිදුරටත් සඳහන් වන්නේ.

