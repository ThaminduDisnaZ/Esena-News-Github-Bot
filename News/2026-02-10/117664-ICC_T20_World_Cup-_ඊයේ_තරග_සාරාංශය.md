---
title: "ICC T20 World Cup: ඊයේ තරග සාරාංශය"
date: 2026-02-10 07:32:51
---

# ICC T20 World Cup: ඊයේ තරග සාරාංශය

![Thumbnail](https://helakuru.sgp1.cdn.digitaloceanspaces.com/esana/images/lib/t20-wc-2026.jpg)

2026 විස්සයි විස්ස ලෝක කුසලාන ක්‍රිකට් තරගාවලිය ආරම්භ කරමින් ඊයේ (09) දිනයේ තරග 3 ක් පැවති අතර එම තරගවලින් ජය ගැනීමට ස්කොට්ලන්තය, සිම්බාබ්වේ හා දකුණු අප්‍රිකා කණ්ඩායම් සමත් වුණා.

ITA vs SCOT

ඒ අනුව ඊයේ (09) දිනයේ පළමු තරගය ලෙස ඉතාලි කණ්ඩායම හා ස්කොට්ලන්ත කණ්ඩායම අතර පැවති තරගයෙන් ලකුණු 73 ක ජයක් ලැබීමට ස්කොට්ලන්ත කණ්ඩායම සමත් වුණා.

ඒ අනුව තරගයේ කාසියේ වාසිය දිනාගත් ඉතාලි කණ්ඩායම පළමුවෙන් පන්දුවට පහර දීමට ස්කොට්ලන්ත කණ්ඩායමට ආරාධනා කළ අතර ඔවුන් සිය පන්දුවාර 20 තුළ කඩුලු 4 ක් දැවී ලකුණු 207 ක් ලබා ගත් අතර පිළිතුරු ඉනිම ක්‍රීඩා කළ ඉතාලි කණ්ඩායමට පන්දුවාර 16 යි පන්දු 4 ක් අවසානයේ සියලු දෙනා දැවී ලබා ගැනීමට හැකියාව ලැබුණේ ලකුණු 134 ක් පමණයි.

OMA vs ZIM

ඊයේ (09) දිනයේ දෙවන තරගය ලෙස ඕමාන කණ්ඩායම හා සිම්බාබ්වේ කණ්ඩායම අතර පැවති තරගයෙන් කඩුලු 8 ක ජයක් වාර්තා කිරීමට සිම්බාබ්වේ කණ්ඩායම සමත් වී තිබුණා.

තරගයේ කාසියේ වාසිය දිනාගත් සිම්බාබ්වේ කණ්ඩායම පළමුවෙන් පන්දුවට පහර දීමට ඕමාන කණ්ඩායමට ආරාධනා කළ අතර ඔවුන් පන්දුවාර 19 යි පන්දු 5 ක් අවසානයේ සියලු දෙනා දැවී ලබා ගත්තේ ලකුණු 103 ක් පමණක් වන අතර පිළිතුරු ඉනිම ක්‍රීඩා කළ සිම්බාබ්වේ කණ්ඩායම පන්දුවාර 13 යි පන්දු 3 ක් අවසානයේ ලකුණු 106 ක් ලබා ගනිමින් තරගය ජයග්‍රහණය කිරීමට සමත් වුණා.

SA vs CAN

ඊයේ (09) දිනයේ අවසන් තරගය ලෙස දකුණු අප්‍රිකාව හා කැනඩා කණ්ඩායම අතර තරගයෙන් ලකුණු 57 ක ජයක් වාර්තා කිරීමට දකුණු අප්‍රිකා කණ්ඩායම සමත් වුණා.

තරගයේ කාසියේ වාසිය දිනාගත් කැනඩා කණ්ඩායම පළමුවෙන් පන්දුවට පහර දීමට දකුණු අප්‍රිකා කණ්ඩායමට ආරාධනා කළ අතර ඔවුන් සිය පන්දුවාර 20 තුළ කඩුලු 4 ක් දැවී ලකුණු 213 ක් රැස් කළ අතර පිළිතුරු ඉනිම ක්‍රීඩා කළ කැනඩා කණ්ඩායමට සිය පන්දුවාර 20 තුළ කඩුලු 8 ක් දැවී ලබා ගැනීමට හැකියාව ලැබුණේ ලකුණු 156 ක් පමණයි.

![Image](https://helakuru.sgp1.cdn.digitaloceanspaces.com/esana/images/698a7b874546apdf_page_0.jpeg)

ශ්‍රී ලංකාවේ ජනප්‍රියම Payment Method එක ලෙස හෙළPay පත් කිරීමට මෙතැනින් Vote කරන්න.

