---
title: "ගැඹුරු මුහුදේ දී නාවික හමුදාව භාරයට ගත් මත්ද්‍රව්‍ය සහිත යාත්‍රාව දික්ඕවිට ධීවර වරායට රැගෙන එයි"
date: 2025-11-02 11:33:31
---

# ගැඹුරු මුහුදේ දී නාවික හමුදාව භාරයට ගත් මත්ද්‍රව්‍ය සහිත යාත්‍රාව දික්ඕවිට ධීවර වරායට රැගෙන එයි

![Thumbnail](https://helakuru.sgp1.cdn.digitaloceanspaces.com/esana/images/lib/bort-85.jpg)

ශ්‍රී ලංකාවට බටහිර දෙසින් වූ ගැඹුරු මුහුදේ දී ශ්‍රී ලංකා නාවික හමුදාව භාරයට ගත් මත්ද්‍රව්‍ය සහිත බවට සැක කෙරෙන බහු දින ධීවර යාත්‍රාව මේ වන විට දික්ඕවිට ධීවර වරායට රැගෙන විත් තිබෙනවා.

ශ්‍රී ලංකාවට බටහිර දෙසින් වූ ගැඹුරු මුහුදේ මත්ද්‍රව්‍ය බවට සැක කෙරෙන ද්‍රව්‍ය තොගයක් අඩංගු බහු දින ධීවර යාත්‍රාවක් යාත්‍රා කරමින් පවතින බවට ලැබුණු තොරතුරක් මත නාවික හමුදාව ඊයේ සිදු කළ මෙහෙයුමක දී අදාළ යාත්‍රාව සිය භාරයට ගෙන තිබුණා.

අනතුරු ව බහු දින යාත්‍රාව සිය භාරයට ගත් නාවික හමුදා නිලධාරීන් යාත්‍රාවේ සිටි සැකකරුවන් 6 දෙනෙකු ද අත්අඩංගුවට ගෙන ඇති අතර, සැකකරුවන් සමඟ අදාළ බහු දින ධීවර යාත්‍රාව ඉදිරි විමර්ශන කටයුතු සඳහා මේ වන විට දික්ඕවිට ධීවර වරායට රැගෙන විත් තිබෙනවා.

