---
title: "තේ කර්මාන්තය සඳහා QR ක්‍රමයට තේ පොහොර ලබා දීමේ ක්‍රියාවලියේ ප්‍රගතියක් වාර්තා කරයි"
date: 2025-11-02 21:05:00
---

# තේ කර්මාන්තය සඳහා QR ක්‍රමයට තේ පොහොර ලබා දීමේ ක්‍රියාවලියේ ප්‍රගතියක් වාර්තා කරයි

![Thumbnail](https://helakuru.sgp1.cdn.digitaloceanspaces.com/esana/images/lib/tea-archived.jpg)

තේ කර්මාන්තයේ යෙදී සිටින ගොවීන්ට පොහොර සහනාධාරය ලබා දීම සඳහා ක්‍රියාත්මක කළ QR ක්‍රමයට තේ පොහොර ලබා දීමේ ක්‍රියාවලිය මේ වන විට ඉහළ ප්‍රගතියක් අත් කර ගෙන ඇති බව වැවිලි සහ ප්‍රජා යටිතල පහසුකම් අමාත්‍යාංශය පවසනවා.

පැවති ක්‍රමවේදය යටතේ පැන නැඟුණු ගැටලු ලෙස පොහොර සංස්ථාවෙන් පමණක් පොහොර ලබා දීම, ඉඩම් ප්‍රමාණය අනුව පොහොර ප්‍රමාණය තීරණය කිරීම වෙනුවට, පොහොර ලේකම් කාර්යාලයේ අනුමත පොහොර සමාගම්වලින් මෙම පොහොර සහනාධාරය නිකුත් කිරීම සහ පොහොර ලබා දීම කඩිනම් කිරීම සඳහා නව QR ක්‍රමවේදයක් වැවිලි සහ ප්‍රජා යටිතල පහසුකම් අමාත්‍යාංශය විසින් පසුගිය සැප්තැම්බර් මාසයේ දී හඳුන්වා දීමට කටයුතු කර තිබුණා.

ඒ අනුව, රජය විසින් කිලෝග්‍රෑම් 50 පොහොර මිටියක් සඳහා රුපියල් 4,000ක මුදලක් ද, කිලෝග්‍රෑම් 25 පොහොර මිටියක් සඳහා රුපියල් 2,000ක මුදලක් ද කුඩා හා මධ්‍යම පරිමාණ තේ වතු හිමියන් වෙත ලබා දීම සිදු වනවා.

මෙම පොහොර ලබා දීමේ ක්‍රමවේදය හරහා පසුගිය නොවැම්බර් (31) වැනි දා වන විට අයදුම්පත් 95,230ක් ලැබී ඇති අතර, අදාළ දිනට ඒ අතරින් 67,056 දෙනෙකු ලියාපදිංචි කර ඇති බවත්, ඒ අතරින් ගොවීන් 49,548 දෙනෙකු සඳහා QR කේත ලබා දෙමින් සහනාධාර තේ පොහොර මෙට්‍රික් ටොන් 187.4ක් ලබා දී ඇති අතර, එය ප්‍රතිශතයක් ලෙස 49.33%ක ප්‍රගතියක් බවයි එම අමාත්‍යාංශය වැඩිදුරටත් ප්‍රකාශ කළේ.

