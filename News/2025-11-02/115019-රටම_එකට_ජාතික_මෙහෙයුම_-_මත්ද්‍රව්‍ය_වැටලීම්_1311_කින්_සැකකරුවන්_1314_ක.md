---
title: "රටම එකට ජාතික මෙහෙයුම : මත්ද්‍රව්‍ය වැටලීම් 1311 කින් සැකකරුවන් 1314 ක් අත්අඩංගුවට"
date: 2025-11-02 10:54:59
---

# රටම එකට ජාතික මෙහෙයුම : මත්ද්‍රව්‍ය වැටලීම් 1311 කින් සැකකරුවන් 1314 ක් අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/ratama-ekata-km.jpg)

‘රටම එකට’ ජාතික මෙහෙයුම යටතේ ඊයේ (01) දිනයේ මත්ද්‍රව්‍ය වැටලීම් රැසක් පොලිසිය විසින් සිදු කර තිබෙනවා.

ඒ අනුව, හෙරොයින් මත්ද්‍රව්‍ය සොයා ගැනීම සඳහා සිදු කළ වැටලීම් 419 කින් හෙරොයින් ග්‍රෑම් 863 යි මිලිග්‍රෑම් 137 ක් සොයාගෙන ඇති අතර, අයිස් මත්ද්‍රව්‍ය සොයා ගැනීම සඳහා සිදු කළ වැටලීම් 480 ක් අතරින් අයිස් කිලෝ 1 යි ග්‍රෑම් 202 යි මිලිග්‍රෑම් 247 ක් සොයාගෙන ඇති බවයි සඳහන් වන්නේ.

මීට අමතරව, වැටලීම් 311 කින් ගංජා කි‍ලෝග්‍රෑම් 197 යි ග්‍රෑම් 298 යි මිලිග්‍රෑම් 971 ක් හා ගංජා පැළ 50,823 ක් සොයාගෙන ඇති බවද සඳහන්.

එසේම, ඊයේ දිනය තුළදී සමස්ත වැටලීම් 1311 ක් තුළින්, සැකකරුවන් 1314 ක් අත්අඩංගුවට ගෙන ඇති බවයි පොලීසිය වැඩිදුරටත් ප්‍රකාශ කළේ.

අදාළ සම්පූර්ණ වාර්තාව පහතින්. 

 

![Image](https://helakuru.sgp1.cdn.digitaloceanspaces.com/esana/images/6906da5ec8fe6pdf_page_0.jpeg)

