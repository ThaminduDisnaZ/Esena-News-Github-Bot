---
title: "හෙළරූ සමඟ විජය සිනෙ-දසුන් සිනමා දැක්ම හෙට සිට ආරම්භ වෙයි"
date: 2025-10-08 19:39:54
---

# හෙළරූ සමඟ විජය සිනෙ-දසුන් සිනමා දැක්ම හෙට සිට ආරම්භ වෙයි

![Thumbnail](https://helakuru.sgp1.cdn.digitaloceanspaces.com/esana/images/lib/hela-ru-wije.jpg)

විජය කුමාරතුංගයන්ගේ 80 වැනි ජන්ම දිනය නිමිත්තෙන් හෙළරූ සහ Horizon Campus Rotaract Club එකතුවෙන් සංවිධානය කරන 'විජය සිනෙ-දසුන්' සිනමා දැක්ම හෙට (09) සිට ආරම්භ වනවා.

ඒ අනුව, මෙම සිනමා දැක්ම හෙට සිට ලබන 12 වැනිදා දක්වා ජාතික චිත්‍රපට සංස්ථා තරංගනී සිනමා ශාලාවේදී පැවැත්වීමට නියමිතයි.

මෙම සිනමා උළෙල ඔක්තෝබර් 09 වනදා හවස 5 ට තුෂාරා චිත්‍රපටයෙන් ඇරඹෙන අතර ඔක්තෝබර් 10 හවස 5 ට මහගෙදර චිත්‍රපටයත්, ඔක්තෝබර් 11 සවස 4.00 ට පාරදිගේ චිත්‍රපටයත් ඔක්තෝබර් 12 වනදා සවස 4.00 ට බඹරු ඇවිත් චිත්‍රපටයද ප්‍රදර්ශනය කිරීමට නියමිතයි.

චිත්‍රපට රසිකයින්ට මෙම චිත්‍රපට ප්‍රදර්ශනය සඳහා නොමිලේ සහභාගී වීමේ හැකියාව පවතින බවයි සඳහන් වන්නේ.

ආසන සීමිත බැවින් ඔබගේ පැමිණීම මෙතැනින් තහවුරු කරන ලෙස සංවිධායකයින් ඉල්ලා සිටිනවා.

