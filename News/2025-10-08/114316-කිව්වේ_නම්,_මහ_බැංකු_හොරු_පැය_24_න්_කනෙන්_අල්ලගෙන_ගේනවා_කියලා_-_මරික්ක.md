---
title: "කිව්වේ නම්, මහ බැංකු හොරු පැය 24 න් කනෙන් අල්ලගෙන ගේනවා කියලා - මරික්කාර්"
date: 2025-10-08 19:00:00
---

# කිව්වේ නම්, මහ බැංකු හොරු පැය 24 න් කනෙන් අල්ලගෙන ගේනවා කියලා - මරික්කාර්

![Thumbnail](https://helakuru.sgp1.cdn.digitaloceanspaces.com/esana/images/lib/sm-marikkar-archived.jpg)

හරි දේ හරි කියන්නත්, වැරදි දේ වැරදියි කියන්නත් විපක්ෂයට කොන්දක් ඇති බව සමගි ජන බලවේගයේ පාර්ලිමේන්තු මන්ත්‍රී එස්.එම්. මරික්කාර් පවසනවා.

තමන් සොරා කා නොමැති බවත්, හිඟා කෑමද සිදු ‍කර නොමැති බවයි අද (08) පාර්ලිමේන්තුවේදී අදහස් දක්වමින් මන්ත්‍රීවරයා ප්‍රකාශ කර සිටියේ. 

රනිල් වික්‍රමසිංහගේ හෝ මහින්ද රාජපක්ෂගේ ආණ්ඩුව වැරදි කර ඇත්නම් ඒවා වැරදි බවද, 2014 සිට මේ දක්වා දේශපාලන පක්ෂයකට හෝ දේශපාලඥයෙකුට චෝදනාවක් නඟා ඇත්නම් එය අදටත් වලංගු බවද, ඒවා ශුද්ධ කිරීමට විපක්ෂය ඉදිරිපත් නොවන බවද ඔහු පවසා සිටියා.

මහ බැංකු හොරු ‘පැය 24න් කනෙන් අල්ලගෙන එන’ බවට වත්මන් රජය ප්‍රකාශ ‍කළ බවත්, නමුත් තවමත් අර්ජුන මහේන්ද්‍රන්ගේ ලිපිනය හෝ සොයාගෙන නොමැති බවයි මන්ත්‍රීවරයා සඳහන් කළේ.

හොරුන් ඇල්ලීමට විපක්ෂය ඕනෑම සහයෝගයක් ලබාදීමට සූදානම් බවයි සමගි ජන බලවේගයේ පාර්ලිමේන්තු මන්ත්‍රී එස්.එම්. මරික්කාර් වැඩිදුරටත් ප්‍රකාශ කර සිටියේ.

