---
title: "ෆොන්සේකා පැරදිලා, හෝටලයක හැංගිලා ඉන්නකොට, රනිල් තමයි එළියට ගත්තේ - චාමර සම්පත්"
date: 2025-10-08 18:00:00
---

# ෆොන්සේකා පැරදිලා, හෝටලයක හැංගිලා ඉන්නකොට, රනිල් තමයි එළියට ගත්තේ - චාමර සම්පත්

![Thumbnail](https://helakuru.sgp1.cdn.digitaloceanspaces.com/esana/images/lib/chamara-sampath-dasanayake-parliment-budget.jpg)

2010 ජනාධිපතිවරණය පරාජයට පත්ව, හිටපු පාර්ලිමේන්තු මන්ත්‍රී ‍ෆීල්ඩ් මාෂල් සරත් ෆොන්සේකා සැඟව සිටියදී, ඔහු එළියට ගැනීමට කටයුතු කළේ හිටපු ජනාධිපති රනිල් වික්‍රමසිංහ බව පාර්ලිමේන්තු මන්ත්‍රී චාමර සම්පත් දසනායක පවසනවා.

ෆීල්ඩ් මාෂල් සරත් ෆොන්සේකා මීට පෙර හිටපු ජනාධිපතිවරුන් වන රනිල් වික්‍රමසිංහ, මෛත්‍රීපාල සිරිසේන සහ විපක්ෂ නායක සජිත් ප්‍රේමදාසව ද ‘එල්ලීමට’ ගිය බවත්, දැන් හිටපු ජනාධිපති මහින්ද රාජපක්ෂ ද ‘එල්ලීමට’ සූදානම් වන බවයි ඔහු ප්‍රකාශ කර සිටින්නේ.

හිටපු ජනාධිපති මහින්ද රාජපක්ෂ විසින් සරත් ෆොන්සේකා ‘හිරේ දැමීමට’ කටයුතු කළ නිසා එලෙස ‘එල්ලීම’ සාධාරණ බවත්, එහෙත් ෆීල්ඩ් මාෂල් සරත් ෆොන්සේකාගේ සියලු කතන්දර මහින්ද රාජපක්ෂ‍ගේ ප්‍රධාන ආරක්ෂක නිලධාරියා වන ‘නෙවිල්’ දන්නා බවයි පාර්ලිමේන්තු මන්ත්‍රී චාමර සම්පත් දසනායක වැඩිදුරටත් ප්‍රකාශ කර සිටියේ.

