---
title: "අන්තර්ජාලය ඔස්සේ සිදුවන මූල්‍ය වංචා පිළිබඳ පොලීසියෙන් දැනුම්දීමක්"
date: 2025-10-08 09:50:00
---

# අන්තර්ජාලය ඔස්සේ සිදුවන මූල්‍ය වංචා පිළිබඳ පොලීසියෙන් දැනුම්දීමක්

![Thumbnail](https://helakuru.sgp1.cdn.digitaloceanspaces.com/esana/images/lib/srilanka-police[1].jpg)

අන්තර්ජාලය ඔස්සේ සිදුවන මූල්‍ය වංචා පිළිබඳ අවබෝධයෙන් කටයුතු කරන ලෙස පොලීසිය විසින් මහජනතාවගෙන් ඉල්ලීමක් කර තිබෙනවා.

Telegram, WhatsApp වැනි ගිණුම් හරහා සහ වෙනත් සමාජ මාධ්‍ය සමූහ උපයෝගී කර ගනිමින් මෙම වංචනික ක්‍රියා සිදුවන බවයි පොලීසිය සඳහන් කරන්නේ.

මෙවැනි මූල්‍ය වංචා සම්බන්ධයෙන් දෛනිකව පැමිණිලි වාර්තා වන බවත්, භාවිතා කරන සමාජ මාධ්‍ය ජාලා ගිණුම් තුළ, නොදන්නා පුද්ගලයින් සහ සමාජ මාධ්‍ය සමූහ විසින් විවිධ ආදායම් මාර්ග ලබා දෙන බව සඳහන් කරමින් සිදු කරන වංචනික පෙළඹවීම්වලට හසු නොවන ලෙසයි පොලීසිය ජනතාවගෙන් ඉල්ලා සිටින්නේ.

එසේම, ගිණුම් අංක, මුරපද ආදී රහස්‍ය තොරතුරු බාහිර පුද්ගලයින්ට ලබාදීමෙන් වළකින ලෙසද පොලීසිය ජනතාවගෙන් වැඩිදුරටත් ඉල්ලා සිටිනවා.

 

![Image](https://helakuru.sgp1.cdn.digitaloceanspaces.com/esana/images/68e5abb9a174apdf_page_0.jpeg)

