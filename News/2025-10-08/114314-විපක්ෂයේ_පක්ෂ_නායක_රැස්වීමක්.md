---
title: "විපක්ෂයේ පක්ෂ නායක රැස්වීමක්"
date: 2025-10-08 15:16:04
---

# විපක්ෂයේ පක්ෂ නායක රැස්වීමක්

![Thumbnail](https://helakuru.sgp1.cdn.digitaloceanspaces.com/esana/images/lib/sajith-lg.jpg)

ඉදිරි පාර්ලිමේන්තු කටයුතු සම්බන්ධයෙන් සාකච්ඡා කිරීමේ අරමුණින්, විපක්ෂයේ පක්ෂ නායකයින් අද (08) විපක්ෂ නායක සජිත් ප්‍රේමදාස ගේ ප්‍රධානත්වයෙන් පාර්ලිමේන්තුවේ පිහිටි විපක්ෂ නායක කාර්යාලයේදී හමුවී තිබෙනවා.

මෙහිදී, වත්මන් රජය විසින් පාර්ලිමේන්තු සභාව තුළ විපක්ෂයට ලබා දෙන අවස්ථා සීමා කිරීමත්, විපක්ෂයේ මන්ත්‍රීවරුන් විසින් ඉදිරිපත් කරන ලද වරප්‍රසාද කඩකිරීම් සම්බන්ධයෙන් කතානායකවරයා තවමත් සොයා නොබැලීමත් ඇතුළු කරුණු රැසක් සම්බන්ධයෙන් විපක්ෂයේ පක්ෂ නායකවරුන්ගේ අවධානය යොමුව ඇති බවයි සඳහන් වෙන්නේ.

ඉදිරි අයවැය ක්‍රියාවලිය තුළ කටයුතු කළ යුතු ආකාරය සම්බන්ධයෙන් ද මෙහිදී සුවිශේෂී අවධානයක් යොමුවූ බවයි වැඩිදුරටත් සඳහන් වෙන්නේ.

