---
title: "අණ නොතැකූ මෝටර් රථයකට මාතර දී පොලීසියෙන් වෙඩි ප්‍රහාරයක්"
date: 2025-10-08 10:10:00
---

# අණ නොතැකූ මෝටර් රථයකට මාතර දී පොලීසියෙන් වෙඩි ප්‍රහාරයක්

![Thumbnail](https://helakuru.sgp1.cdn.digitaloceanspaces.com/esana/images/lib/shooting-new.jpg)

අණ නොතකා ධාවනය කළ මෝටර් රථයකට පොලීසිය විසින් වෙඩි ප්‍රහාරයක් එල්ල කර තිබෙනවා.

මාතර, වැල්ලමඩම ප්‍රදේශයේ මාර්ග බාධකයක සිටි පොලිස් නිලධාරීන් විසින් අදාළ මෝටර් රථය නවත්වන ලෙසට සංඥා කර ඇති බවත්, එහෙත් එම අණ නොතකා මෝටර් රථය ධාවනය කර ඇති බවයි සඳහන් වෙන්නේ.

එම අවස්ථාවේදී පොලිස් නිලධාරීන් විසින් මෝටර් රථයට වෙඩි ප්‍රහාර කිහිපයක් එල්ල කර ඇති අතර, නොනවත්වා ධාවනය වූ එම මෝටර් රථය පසුව මාතර ජනරාජ මාවතේ අතහැර දමා ගොස් තිබියදී සොයාගෙන තිබෙනවා.

මෝටර් රථයේ හිමිකරු හඳුනාගෙන ඇති අතර, සිද්ධිය සම්බන්ධයෙන් මේ වන විට එක් පුද්ගලයෙක් අත්අඩංගුවට ගෙන ඇති බවයි වැඩිදුරටත් සඳහන් වන්නේ.

