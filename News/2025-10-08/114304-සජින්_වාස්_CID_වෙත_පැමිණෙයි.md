---
title: "සජින් වාස් CID වෙත පැමිණෙයි"
date: 2025-10-08 12:40:00
---

# සජින් වාස් CID වෙත පැමිණෙයි

![Thumbnail](https://helakuru.sgp1.cdn.digitaloceanspaces.com/esana/images/lib/cid[1].jpg)

හිටපු පාර්ලිමේන්තු මන්ත්‍රි සජින් වාස් ගුණවර්ධන අද (08) පෙරවරුවේ අපරාධ පරීක්ෂණ දෙපාර්තමේන්තුව වෙත පැමිණ තිබෙනවා.

පාස්කු ඉරුදින ත්‍රස්ත ප්‍රහාරයට අදාළව සිදු කරන විමර්ශනයට අදාළව ප්‍රකාශයක් ලබා ගැනීම සඳහා ඔහු මෙලෙස කැඳවා ඇති බවයි සඳහන් වෙන්නේ.

පාස්කු ප්‍රහාරය සම්බන්ධයෙන් තමන්ට ඉන්දීය ඔත්තු සේවයකින් දුරකථන ඇමතුම් ලැබී ඇතැයි ප්‍රකාශයක් ලබාදෙමින් හිටපු ජනාධිපති මෛත්‍රීපාල සිරිසේන විසින් මීට පෙර සඳහන් කළ අතර, අදාළ දුරකථන අංක සම්බන්ධයෙන් සිදුකළ විමර්ශනයේදී එම ඇමතුම් සජින් වාස් ගුණවර්ධන විසින් ලබාදී ඇති බවට හෙළිවී තිබෙනවා.

