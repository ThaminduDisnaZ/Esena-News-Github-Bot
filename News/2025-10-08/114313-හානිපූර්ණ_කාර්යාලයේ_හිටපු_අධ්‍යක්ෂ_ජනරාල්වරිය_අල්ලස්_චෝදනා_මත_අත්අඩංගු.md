---
title: "හානිපූර්ණ කාර්යාලයේ හිටපු අධ්‍යක්ෂ ජනරාල්වරිය අල්ලස් චෝදනා මත අත්අඩංගුවට"
date: 2025-10-08 15:50:00
---

# හානිපූර්ණ කාර්යාලයේ හිටපු අධ්‍යක්ෂ ජනරාල්වරිය අල්ලස් චෝදනා මත අත්අඩංගුවට

![Thumbnail](https://helakuru.sgp1.cdn.digitaloceanspaces.com/esana/images/lib/arrested-woman-archived.jpg)

අධිකරණ හා ජාතික ඒකබද්ධතා අමාත්‍යංශයේ වර්තමාන අතිරේක ලේකම්වරිය අද (08) පෙරවරුවේ අල්ලස් හෝ දූෂණ චෝදනා විමර්ශන කොමිෂන් සභාවේ විමර්ශන නිලධාරීන් විසින් අත්අඩංගුවට ගෙන තිබෙනවා.

මෙලෙස අත්අඩංගුවට ගෙන ඇත්තේ රාජපක්ෂ පතිරගේ සේපාලිකා සමන් කුමාරි නම් සැකකාරියක් බවයි සඳහන් වෙන්නේ.

මෙම සැකකාරිය මීට පෙර හානිපූර්ණ කාර්යාලයේ වැඩබලන අධ්‍යක්ෂ ජනරාල්වරිය ලෙස කටයුතු කර ඇති අතර, එම කාලයේදී හිටපු අමාත්‍ය ශෂීන්ද්‍ර රාජපක්ෂ හට අනීතිකව වන්දි මුදල් අනුමත කිරීම තුලින් ඇය විසින් දූෂණය හා පොදු දේපළ පනත යටතේ සාපරාධී සාවද්‍ය පරිහරණය කිරීමට ආධාර අනුබල දීම යන චෝදනා මත අල්ලස් හෝ දුෂණ චෝදනා විමර්ශන කොමිෂන් සභාවේ විමර්ශන නිලධාරීන් විසින් මෙලෙස ඇයව අත්අඩංගුවට ගෙන තිබෙනවා.

