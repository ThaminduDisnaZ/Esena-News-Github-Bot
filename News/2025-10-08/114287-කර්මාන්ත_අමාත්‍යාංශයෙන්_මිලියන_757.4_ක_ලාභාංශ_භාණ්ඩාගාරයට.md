---
title: "කර්මාන්ත අමාත්‍යාංශයෙන් මිලියන 757.4 ක ලාභාංශ භාණ්ඩාගාරයට"
date: 2025-10-08 10:30:00
---

# කර්මාන්ත අමාත්‍යාංශයෙන් මිලියන 757.4 ක ලාභාංශ භාණ්ඩාගාරයට

![Thumbnail](https://helakuru.sgp1.cdn.digitaloceanspaces.com/esana/images/lib/ggh-klp.jpg)

කර්මාන්ත අමාත්‍යාංශය යටතේ පවතින රාජ්‍ය ව්‍යාපාරවලින් ලැබුණු රුපියල් මිලියන 757.4 ක ලාභාංශ භාණ්ඩාගාරය වෙත භාරදී තිබෙනවා.

කර්මාන්ත සහ ව්‍යවසායකත්ව සංවර්ධන අමාත්‍යාංශය යටතේ පවතින ලංකා මිනරල් සෑන්ඩ්, BCC Lanka Limited, ජාතික ලුණු සමාගම, ලංකා පොස්පේට් සමාගම සහ ලංකා කහටගහ ග්‍රැෆයිට් ලිමිටඩ් යන ආයතන විසින් නව රජය යටතේ ලබාගත් ලාභාංශවලින් කොටසක් මෙලෙස භාර දී ඇති බවයි සඳහන් වෙන්නේ.

ලංකා මිනරල් සෑන්ඩ් ආයතනය වෙනුවෙන් ආයතනයේ වැඩබලන සභාපති ගයාන් වෙල්ලාල රුපියල් මිලියන 500 ක මුදලක් ද, BCC Lanka Limited ආයතනය වෙනුවෙන් එහි සභාපති H.A. ප්‍රසන්න ඉන්ද්‍රජිත් රුපියල් මිලියන 50 ක මුදලක් ද තම ආයතනයේ ලාභාංශවලින් කොටසක් ලෙස භාණ්ඩාගාරයට ලබාදී තිබෙනවා.

එසේම, ජාතික ලුණු සමාගම වෙනුවෙන් එහි සභාපති ගයාන් වෙල්ලාලගේ මිලියන 100ක්, ලංකා පොස්පේට් ආයතනය වෙනුවෙන් එහි සභාපති ආනන්ද ප්‍රේමකුමාර විසින් රුපියල් මිලියන 100ක් සහ ලංකා ග්‍රැෆයිට් ආයතනය වෙනුවෙන් එහි සභාපති P.V.A. හේමලාල් රුපියල් මිලියන 7.4 ක මුදලක් ලාභාංශ ලෙස භාණ්ඩාගාරයට භාරදී ඇති බවයි වැඩිදුරටත් සඳහන් වෙන්නේ.

